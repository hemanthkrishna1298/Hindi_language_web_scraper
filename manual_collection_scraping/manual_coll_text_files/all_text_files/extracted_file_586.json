{"link": "https://hi.wikipedia.org/wiki/%E0%A4%AE%E0%A4%82%E0%A4%97%E0%A4%B2%E0%A4%AF%E0%A4%BE%E0%A4%A8", "text": "यह लेख भारतीय मंगल मिशन के बारे में है।  मंगल के लिए, मंगल मिशन देखें।\nमंगल कक्षित्र मिशन  Mars Orbiter Mission\nभारतीय मंगलयान : कलाकार की अवधारणा\n\nसंचालक (ऑपरेटर)\n\nइसरोकोस्पर आईडी\n\n2013-060Aसैटकैट नं॰\n\n39370वेबसाइट\n\nमार्स ऑर्बिटर मिशनमिशन अवधि\n\nयोजना: 6 महीने [1] गुजरे:2 साल, 9 महीने, 30 दिन (04/09/16 के अनुसार)\nअंतरिक्ष यान के गुणबस\n\nआई-2केनिर्माता\n\nभारतीय अंतरिक्ष अनुसंधान संगठन उपग्रह केन्द्रलॉन्च वजन\n\n1,337.2 कि॰ग्राम (2,948 पौंड)[2]BOL वजन\n\n≈550 कि॰ग्राम (1,210 पौंड)शुष्क वजन\n\n482.5 कि॰ग्राम (1,064 पौंड)[2]पेलोड वजन\n\n13.4 कि॰ग्राम (30 पौंड)[3]आकार-प्रकार\n\n1.5 मी॰ (4.9 फीट) घनऊर्जा\n\n840 वाट सौर सेल[4]\nमिशन का आरंभप्रक्षेपण तिथि\n\n5 नवंबर 2013, 09:08 यु.टी. सी[5]रॉकेट\n\nध्रुवीय उपग्रह प्रक्षेपण यान-एक्सएल सी25 [6]प्रक्षेपण स्थल\n\nसतीश धवन अंतरिक्ष केंद्रठेकेदार\n\nइसरो\nकक्षीय मापदण्डनिर्देश प्रणाली\n\nमंगलकेंद्रिकपरिधि (पेरीएपसिस)\n\n377 कि॰मी॰ (234 मील)उपसौर (एपोएपसिस)\n\n80,000 कि॰मी॰ (50,000 मील)झुकाव\n\n17.864 डिग्री[7]\nमंगल कक्षीयानकक्षीय निवेशन24 सितम्बर 2014 02:00 यु.टी. सी[8]कक्षा मापदंडनिकट दूरी बिंदु421.7 कि॰मी॰ (262.0 मील)[9]दूर दूरी बिंदु76,993.6 कि॰मी॰ (47,841.6 मील)[9]झुकाव150.0° [9]उपकरण\nमीथेन सेंसर, थर्मल इंफ्रारेड स्पेक्ट्रोमीटर, मार्स कलर कैमरा, लमेन अल्फा फोटोमीटर, मंगल बहिर्मंडल उदासीन संरचना विश्लेषक----\n\n\nमंगल ग्रह के लिए भारतीय मिशनों\n\n\n\n\nमंगलयान-2 →\n\n\nमंगलयान, (औपचारिक नाम- मंगल कक्षित्र मिशन, अंग्रेज़ी: Mars Orbiter Mission; मार्स ऑर्बिटर मिशन), भारत का प्रथम मंगल अभियान है। यह भारत की प्रथम ग्रहों के बीच का मिशन है। वस्तुत: यह भारतीय अंतरिक्ष अनुसंधान संगठन की एक महत्वाकांक्षी अन्तरिक्ष परियोजना है। इस परियोजना के अन्तर्गत 5 नवम्बर 2013 को 2 बजकर 38 मिनट पर मंगल ग्रह की परिक्रमा करने हेतु छोड़ा गया एक उपग्रह आंध्र प्रदेश के श्रीहरिकोटा स्थित सतीश धवन अंतरिक्ष केंद्र से ध्रुवीय उपग्रह प्रक्षेपण यान (पीएसऍलवी) सी-25 के द्वारा सफलतापूर्वक छोड़ा गया।\nइसके साथ ही भारत भी अब उन देशों में शामिल हो गया है जिन्होंने मंगल पर अपने यान भेजे हैं। वैसे अब तक मंगल को जानने के लिये शुरू किये गये दो तिहाई अभियान असफल भी रहे हैं परन्तु 24 सितंबर 2014 को मंगल पर पहुँचने के साथ ही भारत विश्व में अपने प्रथम प्रयास में ही सफल होने वाला पहला देश तथा सोवियत रूस, नासा और यूरोपीय अंतरिक्ष एजेंसी के बाद दुनिया का चौथा देश बन गया है। इसके अतिरिक्त ये मंगल पर भेजा गया सबसे सस्ता मिशन भी है। भारत एशिया का भी ऐसा करने वाला प्रथम पहला देश बन गया। क्योंकि इससे पहले चीन और जापान अपने मंगल अभियान में असफल रहे थे। [10][11]\nवस्तुतः यह एक प्रौद्योगिकी प्रदर्शन परियोजना है जिसका लक्ष्य अन्तरग्रहीय अन्तरिक्ष मिशनों के लिये आवश्यक डिजाइन, नियोजन, प्रबन्धन तथा क्रियान्वयन का विकास करना है।[12] ऑर्बिटर अपने पांच उपकरणों के साथ मंगल की परिक्रमा करता रहेगा तथा वैज्ञानिक उद्देश्य को प्राप्त करने के लिए आंकड़े व तस्वीरें पृथ्वी पर भेजेगा।[10] अंतरिक्ष यान पर वर्तमान में इसरो टेलीमेट्री, ट्रैकिंग और कमांड नेटवर्क (इस्ट्रैक),बंगलौर के अंतरिक्षयान नियंत्रण केंद्र से भारतीय डीप स्पेस नेटवर्क एंटीना की सहायता से नजर रखी जा रही\nमंगलयान मिशन की लागत ₹ 450 करोड़ रुपए आई थी[13]\n\nअनुक्रम\n\n1 इतिहास\n2 लागत\n3 मिशन के उद्देश्य\n\n3.1 मुख्य उद्देश्य\n3.2 वैज्ञानिक उद्देश्य\n\n\n4 अंतरिक्ष यान विवरण\n5 प्रमुख उपकरण\n6 अभियान कालक्रम\n7 इन्हें भी देखें\n8 सन्दर्भ\n9 बाहरी कड़ियाँ\n\n\nइतिहास[संपादित करें]\n23 नवंबर 2008 को, मंगल ग्रह के लिए एक मानव रहित मिशन की पहली सार्वजनिक अभिस्वीकृति की घोषणा इसरो के अध्यक्ष माधवन नायर द्वारा की थी। [14] मंगलयान मिशन की अवधारणा 2008 में चंद्र उपग्रह चंद्रयान-1 के प्रक्षेपण के बाद अंतरिक्ष विज्ञान और भारतीय प्रौद्योगिकी संस्थान द्वारा 2010 में एक व्यवहार्यता अध्ययन के साथ शुरू हुआ। भारत सरकार ने परियोजना को 3 अगस्त 2012 में मंजूरी दी। [15] इसके बाद भारतीय अंतरिक्ष अनुसंधान संगठन ने 125 करोड़ रुपये (19$ मिलियन) के ऑर्बिटर के लिए आवश्यक अध्ययन पूरा किया। परियोजना की कुल लागत 454 करोड़ रुपये (67$ मिलियन) हुई। [16]\nअंतरिक्ष एजेंसी ने 28 अक्तूबर 2013 लांच की योजना बनाई। लेकिन प्रशांत महासागर में खराब मौसम के कारण इसरो के अंतरिक्ष यान ट्रैकिंग जहाजों को पहुंचने में देरी हुई। जिससे अभियान को 5 नवंबर 2013 तक स्थगित कर दिया गया था। ईंधन की बचत के लिए होहमान्न स्थानांतरण कक्षा में लांच के अवसर हर 26 महीने घटित होते हैं। इस मामले में यह 2013, 2016 और 2018 में लॉन्च विंडोज़ है।[17]\nपीएसएलवी-एक्सएल लांच सी25 वाहन को जोड़ने का कार्य 5 अगस्त 2013 को शुरू हुआ। मंगलयान को वाहन के साथ जोड़ने के लिए 2 अक्टूबर 2013 को श्रीहरिकोटा भेज दिया गया। उपग्रह के विकास को तेजी से रिकार्ड 15 महीने में पूरा किया गया। अमेरिका की संघीय सरकार के बंद के बावजूद, नासा ने 5 अक्टूबर 2013 को मिशन के लिए संचार और नेविगेशन समर्थन प्रदान करने की पुष्टि की। 30 सितंबर 2014 को एक बैठक के दौरान, नासा और इसरो के अधिकारियों ने मंगल ग्रह के भविष्य के संयुक्त मिशन के लिए मार्ग स्थापित करने के लिए एक समझौते पर हस्ताक्षर किए। तथा दोनों देशों ने मंगलयान और मेवेन अंतरिक्ष यानो के आंकड़े को साझा करेने का फैसला किया। [18]\n\nलागत[संपादित करें]\nइस मिशन की लागत 450 करोड़ रुपये (करीब 6 करोड़ 90 लाख डॉलर) है।[19] यह नासा के पहले मंगल मिशन का दसवां और चीन-जापान के नाकाम मंगल अभियानों का एक चौथाई भर है। यह सबसे छोटे रोकेट PSLV के जरिए सम्पन्न हुआ\n\nमिशन के उद्देश्य[संपादित करें]\nमंगलयान का मुख्य उद्देश्य भारत के रॉकेट प्रक्षेपण प्रणाली, अंतरिक्ष यान के निर्माण और संचालन क्षमताओं का प्रदर्शन करने के लिए हैं।[20] विशेष रूप से, मिशन का प्राथमिक उद्देश्य ग्रहों के बीच के लिए मिशन के संचालन,उपग्रह डिजाइन, योजना और प्रबंधन के लिए आवश्यक तकनीक का विकास करना है।[21] द्वितीयक उद्देश्य मंगल ग्रह की सतह का स्वदेशी वैज्ञानिक उपकरणों का उपयोग कर विशेषताओं का पता लगाना है। [20]\n\nमुख्य उद्देश्य[संपादित करें]\nमिशन का मुख्य उद्देश्य ग्रहों के मिशन के संचालन के लिए उपग्रह डिजाइन, योजना और प्रबंधन के लिए आवश्यक प्रौद्योगिकी का विकास जिसमें प्रमुख निम्न कार्यों:[22]:42 \n\nऑर्बिट कुशलता-अंतरिक्ष यान को पृथ्वी की कक्षा से सूर्य केंद्रीय प्रक्षेपण पथ में स्थानांतरण करना। तथा अंत में यान को मंगल की कक्षा के प्रवेश करना।\nकक्षा और दृष्टिकोण गणनाओं के विश्लेषण के लिए बल मॉडल और एल्गोरिदम का विकास।\nसभी चरणों में नेविगेशन\nमिशन के सभी चरणों में अंतरिक्ष यान का रखरखाव\nबिजली, संचार, थर्मल और पेलोड संचालन की आवश्यकताओं को पूरा करना।\nआपात स्थितियों को संभालने के लिए स्वायत्त सुविधाओं को शामिल करना।\nवैज्ञानिक उद्देश्य[संपादित करें]\nवैज्ञानिक उद्देश्यों में निम्न प्रमुख पहलुओं का पालन:[22]:43 \n\nमंगल ग्रह की सतह की आकृति, स्थलाकृति और खनिज का अध्ययन करके विशेषताएं पता लगाना\nसुदूर संवेदन तकनीक का उपयोग कर मंगल ग्रह का माहौल के घटक सहित मीथेन और कार्बन डाइआक्साइड का अध्ययन करना।\nमंगल ग्रह के ऊपरी वायुमंडल पर सौर हवा, विकिरण और बाह्य अंतरिक्ष के गतिशीलता का अध्ययन\nमिशन मंगल के चाँद का भी निरीक्षण करने के लिए कई अवसर प्रदान करेगा। [22]:43 \n\nअंतरिक्ष यान विवरण[संपादित करें]\nवजन: उत्तोलक द्रव्यमान 1,337.2 कि॰ग्राम (47,170 औंस), 852 कि॰ग्राम (30,100 औंस) ईंधन सहित था।\nबस: अंतरिक्ष यान का सैटेलाइट बस चंद्रयान-1 के समान संशोधित संरचना और प्रणोदन हार्डवेयर विन्यास का आई-2के बस है।[20] उपग्रह संरचना का निर्माण एल्यूमीनियम और कार्बन प्लास्टिक फाइबर से किया है।\nपावर: इलेक्ट्रिक पावर तीन सौर सरणी पैनलों द्वारा मंगल ग्रह की कक्षा में अधिकतम 840 वाट उत्पन्न करेंगे। बिजली एक 36 एम्पेयर-घंटे वाली लिथियम आयन बैटरी में संग्रहित होगी।\nसंचालक शक्ति: 440 न्यूटन का बल का एक तरल ईंधन इंजन जो कक्षा बढ़ाने और मंगल ग्रह की कक्षा में प्रविष्टि के लिए प्रयोग किया जाएगा। ऑर्बिटर दृष्टिकोण नियंत्रण के लिए भी आठ 22-न्यूटन वाले थ्रुस्टर ले जायेगा। [23] इसका ईंधन द्रव्यमान 852 कि॰ग्राम (1,878 पौंड) है। [4]\nप्रमुख उपकरण[संपादित करें]\nमंगलयान के साथ पाँच प्रयोगात्मक उपकरण भेजे गये हैं जिनका कुल भार १५ किलोग्राम है।[12] -\n\nमीथेन सेंसर (मीथेन संवेदक) - यह मंगल के वातावरण में मिथेन गैस की मात्रा को मापेगा तथा इसके स्रोतों का मानचित्र बनाएगा। मिथेन गैस की मौजूदगी से जीवन की संभावनाओं का अनुमान लगाया जाता है।[10]\nथर्मल इंफ्रारेड स्पेक्ट्रोमीटर (TIS) (ऊष्मीय अवरक्त स्पेक्ट्रोमापक) - यह मंगल की सतह का तापमान तथा उत्सर्जकता (emissivity) की माप करेगा जिससे मंगल के सतह की संरचना तथा खनिज की (mineralogy) का मानचित्रण करने में सफलता मिलेगी।\nमार्स कलर कैमरा (MCC) (मंगल वर्ण कैमरा)- यह दृष्य स्पेक्ट्रम में चित्र खींचेगा जिससे अन्य उपकरणों के काम करने के लिए सन्दर्भ प्राप्त होगा।\nलमेन अल्फा फोटोमीटर (Lyman Alpha Photometer (LAP)) (लिमैन अल्फा प्रकाशमापी) - यह ऊपरी वातावरण में ड्यूटीरियम तथा हाइड्रोजन की मात्रा मापेगा।\nमंगल इक्सोस्फेरिक न्यूट्रल संरचना विश्लेषक (MENCA) (मंगल बहिर्मंडल उदासीन संरचना विश्लेषक) - यह एक चतुःध्रुवी द्रव्यमान विश्लेषक है जो बहिर्मंडल (इक्सोस्फीयर) में अनावेशित कण संरचना का विश्लेषण करने में सक्षम है।\nअभियान कालक्रम[संपादित करें]\n मंगलयान की परिभ्रमण कक्षा (ठीक-ठीक पैमाने से नहीं है)\n3 अगस्त 2012 - इसरो की मंगलयान परियोजना को भारत सरकार ने स्वीकृति दी। इसके लिये 2011-12 के बजट में ही धन का आबण्टन कर दिया गया था।[19]\n5 नवम्बर 2013 - मंगलयान मंगलवार के दिन दोपहर भारतीय समय 2:38 अपराह्न पर श्रीहरिकोटा (आंध्र प्रदेश) के सतीश धवन अन्तरिक्ष केन्द्र से ध्रुवीय प्रक्षेपण यान पीएसएलवी सी-25 द्वारा प्रक्षेपित किया गया। 3:20 अपराह्न के निर्धारित समय पर पीएसएलवी-सी 25 के चौथे चरण से अलग होने के उपरांत यान पृथ्वी की कक्षा में पहुँच गया और इसके सोलर पैनलों और डिश आकार के एंटीना ने कामयाबी से काम करना शुरू कर दिया था।\n5 नवम्बर से 01 दिसम्बर 2013 तक यह पृथ्वी की कक्षा में घूमेगा तथा कक्षा (ऑर्बिट) सामंजस्य से जुड़े 6 महत्वपूर्ण ऑपरेशन होंगे। इसरो की योजना पृथ्वी की गुरुत्वीय क्षमता का भरपूर इस्तेमाल करके मंगलयान को पलायन वेग देने की है। यह काफी धैर्य का काम है और इसे छह किस्तों में 01 दिसम्बर 2013 तक पूरा कर लिया जायेगा।[24]\n7 नवम्बर 2013 - भारतीय समयानुसार एक बजकर 17 मिनट पर मंगलयान की कक्षा को ऊँचा किया गया। इसके लिए बैंगलुरू के पी‍न्‍या स्थित इसरो के अंतरिक्ष यान नियंत्रण केंद्र से अंतरिक्ष यान के 440 न्‍यूटन लिक्विड इंजन को 416 सेकेंडों तक चलाया गया जिसके परिणामस्वरूप पृथ्‍वी से मंगलयान का शिरोबिन्‍दु (पृथ्‍वी से अधिकतम दूरी पर‍ स्थित बिन्‍दु) 28,825 किलोमीटर तक ऊँचा हो गया, जबकि पृथ्‍वी से उसका निकटतम बिन्‍दु 252 किलोमीटर हो गया।[25]\n11 नवम्बर 2013 को नियोजित चौथे चरण में शिरोबिन्‍दु को 130 मीटर प्रति सेकंड की गति देकर लगभग 1 लाख किलोमीटर तक ऊँचा करने की योजना थी, किंतु लिक्विड इंजिन में खराबी आ गई। परिणामतः इसे मात्र 35 मीटर प्रति सेकंड की गति देकर 71,623 से 78,276 किलोमीटर ही किया जा सका। इस चरण को पूरा करने के लिए एक पूरक प्रक्रिया 12 नवम्बर 0500 बजे IST के लिए निर्धारित की गई।[26]\n12 नवम्बर 2013 - एक बार फिर मंगलवार मंगलयान के लिए मंगलमय सिद्ध हुआ। सुबह 05 बजकर 03 मिनट पर 303.8 सेकंड तक इंजन दागकर यान को 78,276 से 118,642 किलोमीटर शिरोबिन्‍दु की कक्षा पर सफलतापूर्वक पहुंचा दिया गया।[27]\n16 नवम्बर 2013 : पांचवीं और अंतिम प्रक्रिया में सुबह 01:27 बजे 243.5 सेकंड तक इंजन दागकर यान को 1,92,874 किलोमीटर के शिरोबिंदु तक उठा दिया। इस प्रकार यह चरण भी पूरा हुआ।[28]\n01 दिसम्बर 2013 - 31 नवंबर- 1 दिसंबर की मध्यरात्रि को 00:49 बजे मंगलयान को मार्स ट्रांसफर ट्रेजेक्‍टरी में प्रविष्‍ट करा दिया गया, इस प्रक्रिया को ट्रांस मार्स इंजेक्शन (टीएमआई) ऑपरेशन का नाम दिया गया।[29]\nयह इसकी 20 करोड़ किलोमीटर से ज्यादा लम्बी यात्रा शुरूआत थी जिसमें नौ महीने से भी ज्यादा का समय लगना था और वैज्ञानिकों के समने सबसे बड़ी चुनौती इसके अन्तिम चरण में यान को बिल्कुल सटीक तौर पर धीमा करने की थी ताकि मंगल ग्रह अपने छोटे गुरुत्व बल के जरिये इसे अपने उपग्रह के रूप में स्वीकार करने को तैयार हो जाये।[24][30],[31]\nइसरो प्रमुख डॉ० के राधाकृष्णन ने कहा कि मंगल अभियान की परीक्षा में हम पास हुए या फेल, यह 24 सितम्बर को ही पता चलेगा।\n\n4 दिसंबर 2013: मंगलयान 9.25 लाख किलोमीटर के दायरे वाले पृथ्वी के गुरुत्वाकर्षण प्रभाव क्षेत्र से बाहर निकला।[11]\n11 दिसंबर 2013 : पहली दिशा संशोधन प्रक्रिया संपन्न।[11]\n11 जून 2014 : दूसरी दिशा संशोधन प्रक्रिया संपन्न।[11]\n14 सितंबर 2014 : अंतिम चरण के लिए आवश्यक कमांड्स अपलोड की गई। [32]\n22 सितंबर 2014 : एमओएम ने मंगल के गुरुत्वीय क्षेत्र में प्रवेश किया। लगभग 300 दिन की संपूर्ण यात्रा के दौरान सुषुप्ति में पड़े रहने के बाद मंगलयान के मुख्य इंजन 440 न्यूटन लिक्विड एपोजी मोटर को 4 सेकंड्स तक चलाकर अंतिम परीक्षण एवं अंतिम पथ संशोधन कार्य सफलतापूर्वक पूरा किया गया।[32]\n24 सितम्बर 2014 : सुबह 7 बज कर 17 मिनट पर 440 न्यूटन लिक्विड एपोजी मोटर (एलएएम) यान को मंगल की कक्षा में प्रवेश कराने वाले थ्रस्टर्स के साथ सक्रिय की गई जिससे यान की गति को 22.1 किमी प्रति सेकंड से घटा कर 4.4 किमी प्रति सेकंड करके मंगलयान को मंगल ग्रह की कक्षा में सफलतापूर्वक प्रविष्ट किया गया। यह कार्य संपन्न होते ही सभी वैज्ञानिक खुशी से झूम उठे। इस क्षण का सीधा प्रसारण दुरदर्शन द्वारा राष्ट्रीय टेलीविज़न पर किया गया तथा भारत के इस गौरवमयी क्षण को देखने के लिए भारत के प्रधानमंत्री स्वयं वहाँ उपस्थित रहे।[10]\nजिस समय यान मंगल की कक्षा में प्रविष्ट हुआ उस समय पृथ्वी तक इसके संकेतों को पहुंचने में लगभग 12 मिनट 28 सेकंड का समय लगा। ये संकेत नासा के कैनबरा और गोल्डस्टोन स्थित डीप स्पेस नेटवर्क स्टेशनों ने ग्रहण किए और आंकड़े रीयल टाइम पर यहां इसरो स्टेशन भेजे गए।[10]\n\nइन्हें भी देखें[संपादित करें]\nमंगल ग्रह के मिशन की सूची\nचन्द्रयान\nचंद्रयान -2\nमिशन मंगल\nमंगल 2022 ऑर्बिटर\n2020 चीनी मंगल मिशन\nसन्दर्भ[संपादित करें]\n\n\n↑ \"Mars Orbiter Spacecraft completes Engine Test, fine-tunes its Course\". Spaceflight 101. 22 सितम्बर 2014. मूल से 11 अक्टूबर 2014 को पुरालेखित. अभिगमन तिथि 24 सितम्बर 2014.\n\n↑ अ आ Arunan, S.; Satish, R. (25 सितम्बर 2015). \"Mars Orbiter Mission spacecraft and its challenges\". Current Science. 109 (6): 1061–1069. डीओआइ:10.18520/v109/i6/1061-1069.\n\n↑ \"Mars Orbiter MIssion - Payloads\" (पीडीएफ). इसरो (अंग्रेज़ी में). इसरो. अक्टूबर 2013. मूल से 17 अक्टूबर 2013 को पुरालेखित (PDF). अभिगमन तिथि 5 नवम्बर 2013.\n\n↑ अ आ \"Mars Orbiter Mission Spacecraft\". ISRO. मूल से 25 दिसंबर 2016 को पुरालेखित. अभिगमन तिथि 23 दिसंबर 2014.\n\n↑ \"India to launch Mars Orbiter Mission on November 5\". The Times of India. टाइम्स न्यूज नेटवर्क. 22 अक्टूबर 2013. मूल से 2 दिसंबर 2015 को पुरालेखित. अभिगमन तिथि 22 अक्टूबर 2013.\n\n↑ \"Mars Orbiter Mission: Launch Vehicle\". ISRO. मूल से 25 नवम्बर 2016 को पुरालेखित. अभिगमन तिथि 23 दिसंबर 2014.\n\n↑ \"Mars Orbiter Mission (MOM) - Manglayaan (15 अक्टूबर 2013)\". मूल से 6 नवम्बर 2013 को पुरालेखित. अभिगमन तिथि 4 नवम्बर 2013.\n\n↑ Tucker, Harry (25 सितम्बर 2014). \"India becomes first country to enter Mars' orbit on their first attempt\". Herald Sun. Agence France-Presse. अभिगमन तिथि 24 सितम्बर 2014.\n\n↑ अ आ इ ISRO (24 September 2014). Mars Orbiter Spacecraft Successfully Inserted into Mars Orbit. प्रेस रिलीज़. Archived from the original on 25 सितंबर 2014. http://www.isro.org/pressrelease/scripts/pressreleasein.aspx?Sep24_2014. अभिगमन तिथि: 4 सितंबर 2016. \n\n↑ अ आ इ ई उ \"पहली ही कोशिश में मंगल तक पहुंचा भारत\". नवभारत टाईम्स. 24 सितम्बर 2014. अभिगमन तिथि 24 सितम्बर 2014.[मृत कड़ियाँ]\n\n↑ अ आ इ ई \"मार्स ऑर्बिटर मिशन: महत्वपूर्ण घटनाओं का क्रम\". नवभारत टाईम्स. 24 सितम्बर 2014. अभिगमन तिथि 24 सितम्बर 2014.[मृत कड़ियाँ]\n\n↑ अ आ \"भारत के मंगल मिशन पर नजरें\". www.samaylive.com. 22-4-2013. मूल से 2 नवंबर 2013 को पुरालेखित. अभिगमन तिथि 31 अक्तूबर 2013. नामालूम प्राचल |access date= की उपेक्षा की गयी (|access-date=  सुझावित है) (मदद); |date= में तिथि प्राचल का मान जाँचें (मदद)\n\n↑ \"Mangalyaan successfully placed into Mars Transfer Trajectory\". Bihar Prabha. 1 दिसंबर 2013. मूल से 3 दिसंबर 2013 को पुरालेखित. अभिगमन तिथि 1 दिसंबर 2013.\n\n↑ \"After Chandrayaan, its mission to Mars: Madhavan Nair\". Oneindia. United News of India. 23 नवम्बर 2008. मूल से 17 अगस्त 2019 को पुरालेखित. अभिगमन तिथि 1 एप्रिल 2015.\n\n↑ \"Cabinet clears Mars mission\". द हिन्दू. 4 अगस्त 2012. मूल से 22 एप्रिल 2013 को पुरालेखित. अभिगमन तिथि 10 अगस्त 2012.\n\n↑ \"India's Mars mission gets Rs. 125 crore\". Mars Daily. Indo-Asian News Service. 19 मार्च 2012. मूल से 6 एप्रिल 2013 को पुरालेखित. अभिगमन तिथि 4 फ़रवरी 2014.\n\n↑ \"India plans mission to Mars next year\". The Daily Telegraph. 16 अगस्त 2012. मूल से 4 सितम्बर 2012 को पुरालेखित. अभिगमन तिथि 8 सितम्बर 2012.\n\n↑ NASA (30 September 2014). U.S., India to Collaborate on Mars Exploration, Earth-Observing Mission. प्रेस रिलीज़. Archived from the original on 12 अप्रैल 2016. http://www.nasa.gov/press/2014/september/us-india-to-collaborate-on-mars-exploration-earth-observing-mission/. अभिगमन तिथि: 8 October 2014. \n\n↑ अ आ सुरेश उपाध्याय (5-11-2013). \"आज शुरू होगा मंगल पर विजय का अभियान\". नवभारत टाइम्स. मूल से 5 नवंबर 2013 को पुरालेखित. अभिगमन तिथि 5 नवंबर 2013. नामालूम प्राचल |access date= की उपेक्षा की गयी (|access-date=  सुझावित है) (मदद); |date= में तिथि प्राचल का मान जाँचें (मदद)\n\n↑ अ आ इ David, Leonard (16 अक्टूबर 2013). \"India's First Mission to Mars to Launch This Month\". Space.com. मूल से 21 जून 2019 को पुरालेखित. अभिगमन तिथि 16 अक्टूबर 2013.\n\n↑ \"Mars Orbiter Mission: Mission Objectives\". ISRO. मूल से 17 अक्टूबर 2013 को पुरालेखित. अभिगमन तिथि 8 अक्टूबर 2013.\n\n↑ अ आ इ Lele, Ajey (2014). Mission Mars: India's Quest for the Red Planet. Springer. आई॰ऍस॰बी॰ऍन॰ 978-81-322-1520-2.\n\n↑ \"Mars Orbiter Mission: Major Challenges\". ISRO. मूल से 13 नवम्बर 2013 को पुरालेखित. अभिगमन तिथि 5 सितम्बर 2016.\n\n↑ अ आ \"अब मंगल की ओर\". नवभारत टाइम्स. 6-11-2013. मूल से 3 दिसंबर 2013 को पुरालेखित. अभिगमन तिथि 6-11-2013. |accessdate=, |date= में तिथि प्राचल का मान जाँचें (मदद)\n\n↑ सन्दर्भ त्रुटि: <ref> का गलत प्रयोग; pib8nov13 नाम के संदर्भ में जानकारी नहीं है।\n↑ \"Supplementary Orbit Raising Manoeuvre Planned for Mars Orbiter Spacecraft\". पत्र सूचना कार्यालय, भारत सरकार. 11 नवम्बर 2013. मूल से 13 नवम्बर 2013 को पुरालेखित. अभिगमन तिथि 18 नवम्बर 2013.\n\n↑ \"मार्स ऑर्बिटर ने हासिल की 1.18 लाख किमी की ऊंचाई\". नवभारत टाईम्स. 13 नवम्बर 2013. मूल से 15 नवम्बर 2013 को पुरालेखित. अभिगमन तिथि 13 नवम्बर 2013.\n\n↑ \"धरती की कक्षा के कोने पर पहुंचा मंगलयान\". नवभारत टाईम्स. 16नवंबर2013. मूल से 17 दिसंबर 2013 को पुरालेखित. अभिगमन तिथि 18 नवम्बर 2013. |date= में तिथि प्राचल का मान जाँचें (मदद)\n\n↑ \"पृथ्वी की कक्षा से बाहर निकला मंगलयान\". नवभारत टाईम्स. 1 दिसंबर 2013. मूल से 3 दिसंबर 2013 को पुरालेखित. अभिगमन तिथि 2 दिसंबर 2013.\n\n↑ \"आज मंगल हो\". नवभारत टाइम्स. 5-11-2013. मूल से 5 नवंबर 2013 को पुरालेखित. अभिगमन तिथि 5 नवंबर 2013. नामालूम प्राचल |access date= की उपेक्षा की गयी (|access-date=  सुझावित है) (मदद); |date= में तिथि प्राचल का मान जाँचें (मदद)\n\n↑ \"मंगल की ओर पहला कदम कामयाब\". नवभारत टाइम्स. 6-11-2013. नामालूम प्राचल |access date= की उपेक्षा की गयी (|access-date=  सुझावित है) (मदद); |date= में तिथि प्राचल का मान जाँचें (मदद)[मृत कड़ियाँ]\n\n↑ अ आ \"मंगलयान के इंजन का टेस्ट फायर कामयाब\". नवभारत टाईम्स. 22 सितम्बर 2014. अभिगमन तिथि 24 सितम्बर 2014.[मृत कड़ियाँ]\n\n\nबाहरी कड़ियाँ[संपादित करें]\n\n\n\n विकिमीडिया कॉमन्स पर मंगलयान से सम्बन्धित मीडिया है। \n\n\nप्रक्षेपण के बाद भारत का मंगलयान कर रहा कमाल (पाञ्चजन्य ; अक्तूबर २०१८)\nबीबीसी हिन्दी पर मंगलयान विशेष अंक\nमंगलयान के प्रक्षेपण से सम्बन्धित जालपृष्ट (अंग्रेजी)\nMission brochure of Mars Orbiter Mission\nReal Time Sattelite Tracking\nभारत ने रचा इतिहास, मंगल की कक्षा में यान का प्रवेश (जागरण ; २४ सितम्बर, २०१४)\nमंगलयान की ऐतिहासिक कामयाबी की 10 अहम बातें (एन डी टी वी ; २४ सितम्बर, २०१४))\nमंगलयान की पूरी टाइमलाइन: कब क्‍या हुआ भारत के मंगलयान कार्यक्रम में (हरिभूमि)\nक्‍या मि‍ला दूसरे मंगलयानों को? (हरिभूमि)\nमंगलयान के पीछे के तपस्वी (हरिभूमि) \n\nअंतरिक्ष उड़ान प्रवेशद्वार\nदेवासं भारतीय अंतरिक्ष कार्यक्रमसंगठनभारतीय अंतरिक्ष अनुसंधान संगठन •  अंतरिक्ष विभाग • एंट्रिक्स कॉर्पोरेशनआँकड़ा वितरणराष्ट्रीय सुदूर संवेदन केन्द्र (NRSC)शोध एवं शिक्षणभारतीय ताराभौतिकी संस्थान • भारतीय अन्तरिक्ष विज्ञान एवं प्रौद्योगिकी संस्थान • भारतीय सुदूर संवेदन संस्थान • विद्युत प्रकाशिकी प्रणाली प्रयोगशाला • राष्ट्रीय वायुमण्डलीय अनुसंधान प्रयोगशाला • भौतिक अनुसंधान प्रयोगशालाअंतरिक्ष यानकार्यक्रमभास्कर • गगन • जीसैट • इन्सैट • आई आर एन एस एस • आई आर एस (कार्टोसेट) • रिसैट • रोहिणी • एस रॉस • भारतीय चन्द्रयान अभियान • मानव अंतरिक्ष उड़ान कार्यक्रम (कक्षीय वाहन)एकल अभियानएप्प्ल • आदित्य • आर्यभट्ट • ऐस्ट्रोसैट • हेमसैट • आईएमएस-१ • मेघा-ट्रापिक्स • निसार(NISAR) • सरल • सार्क सैटेलाइट • एस.आर.ई.-1(SRE-1) • एस.आर.ई.-2(SRE-2) • कल्पना-1 * क्रू मॉड्यूल वायुमंडलीय पुनः प्रवेश प्रयोगग्रहों का मिशनचन्द्रयान • चंद्रयान-२ • मंगलयान • मंगलयान-2 • शुक्र आर्बिटर मिशनरॉकेटग्रहपथ काएस एल वी (SLV) • ए एस एल वी (ASLV) • पी एस एल वी (PSLV) • जी एस एल वी (GSLV) •  जी एस एल वी मार्क 3 (GSLV MK3) • एस एल वी (SLV)उप-ग्रहपथ का रोहिणी • उन्नत प्रौद्योगिकी वाहन(ATV)संकल्पना एकीकृत प्रक्षेपण यान(ULV)विकासाधीन आर.एल.वी. प्रौद्योगिकी प्रदर्शन कार्यक्रम(RLV-TD)सुविधाऍभारतीय खगोलीय वेधशाला • भारतीय गहन अंतरिक्ष नेटवर्क • इसरो उपग्रह केंद्र • इसरो टेलीमेटरी, ट्रैकिंग और कमांड नेटवर्क •  इसरो नौवहन केन्‍द्र • मुख्य नियंत्रण सुविधा • ऊटी रेडियो दूरबीन • सतीश धवन अंतरिक्ष केंद्र • थुम्बा इक्वेटोरियल रॉकेट लॉन्चिंग स्टेशन • राष्ट्रीय सुदूर संवेदन केन्द्र • क्षेत्रीय सुदूर संवेदन सेवा केन्द्रविधानअंतरिक्ष गतिविधि विधेयकयह भी देखेंसागा २२० • भारतीय उपग्रहों की सूचीदेवासं भारतीय अंतरिक्ष यान\nभारतीय उपग्रहों की सूची\nसतीश धवन अंतरिक्ष केंद्र की सूची की शुरूआत\nइसरो मिशनों की सूची\nउपग्रहसंचार\nजीसैट\n 1\n 2\n 3 (EDUSAT)\n 4\n 5P\n 6\n 6A\n 7\n 7A\n 8 \n 9 (दक्षिण एशिया उपग्रह)\n 10\n 11\n 12\n 14\n 15\n 16\n 17\n 18\n 19\n 29\n 31\nहमसैट\n INSAT\n 1A\n 1B\n 1C\n 1D\n 2A\n 2B\n 2C\n 2D\n 2DT\n 2E\n 3A\n 3B\n 3C\n 3D\n 3DR\n 3DS\n 3E\n 4A\n 4B\n 4C\n 4CR\n 4E\n 4F\n 4G\n नियोजित:   जीसैट \n  20 \n  22 \n  23 \n  24 \nपृथ्वी अवलोकन\n भास्कर\n I\n II\nकार्टोसैट\n 1\n 2\n 2 ए\n 2 बी\n 2 सी\n 2 डी\n 2 ई\n 2 एफ\nईएमआईसैट\n HySIS\nआईएमएस-1\n आईआरएस\n 1 A\n 1 B\n 1 C\n 1 D\n 1 E\n P 1\n P 2\n P 3\nमेघा-ट्रापिक्स\n मिक्रोसैट\nमाइक्रोसैट-आर\nओशनसैट\n 1\n 2\nसंसाधन\n 1\n 2\nरिसाट\n 1\n 2\n रोहिणी\n RS-D1\n RS-D2\nसरल (उपग्रह)\nस्कैटसैट-1\n प्रौद्योगिकी प्रयोग उपग्रह (TESS)\n नियोजित :  कार्टोसैट-3  '\n  निसार \n  GISAT \n ओशनसैट-3 \n रिसोर्ससैट-3 \n रिसैट-1 ए \nप्रायोगिक\n APPLE\n आर्यभट्ट\nरोहिणी\n RS-1\n रोहिणी प्रौद्योगिकी पेलोड (RTP)\nनौवहन (नेविगेशन)\n IRNSS\n 1A\n 1 बी\n 1C\n 1D\n 1E\n 1F\n 1G\n 1I\nछात्र उपग्रह\nANUSAT\n जुगनू\nSRMSAT\nस्टडसैट\n स्टडसैट-2 \nयूथसैट\n प्रथम\nअंतरिक्ष जांचवैज्ञानिक\n \n SROSS\n ए\n B\n C\n C2\n \n\nखगोलीय\n \nएस्ट्रोसैट\n आदित्य-एल 1   ( नियोजित )\n  XPoSat   ( नियोजित )\n \n\n चंद्र कार्यक्रम\n \nचंद्रयान-1\nचंद्रमा प्रभाव जांच\nचंद्रयान-२\n \n\nअंतर-ग्रह\n \nमंगलयान\n मंगलयान-2   ( नियोजित )\n शुक्रयान-1   ( नियोजित )\nमानव अंतरिक्ष उड़ान\nभारतीय मानव अंतरिक्ष यान कार्यक्रम\n SRE-1\n  एसआरई- II  '\n एसआरई- III \n गगनयान '\n CARE (Crew Module Atmospheric Re-entry Experiment)\n\n'इटैलिक्स' में भविष्य के अंतरिक्ष यान।\n\n\n\n\n\n\"https://hi.wikipedia.org/w/index.php?title=मंगलयान&oldid=5307084\" से लिया गया"}