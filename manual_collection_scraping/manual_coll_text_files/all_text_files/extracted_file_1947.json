{"link": "https://www.livehindustan.com/bihar/kosi/story-keep-continuous-monitoring-on-the-sale-of-fertilizers-dm-4448890.html", "text": " किशनगंज । नगर संवाददाता  गुरुवार को जिला परिषद के सभागार कक्ष में कृषि टास्क फोर्स की बैठक आयोजित की गई। डीएम  डॉ आदित्य प्रकाश की अध्यक्षता में आयोजित बैठक में कृषि,गव्य,पशुपालन,उद्यान,विद्युत,आत्मा,सहकारिता,लघु जल संसाधन,कृषि, विद्युत, नाबार्ड द्वारा केंद्र प्रायोजित कृषि उत्पादक समूह गठन व अन्य कृषि से जुड़े विभाग के विभिन्न योजनाओं व कार्यों की समीक्षा की गई। डीएम द्वारा निर्देश दिया गया है कि उर्वरक की बिक्री पर प्रखंड कृषि पदाधिकारी एवं कृषि सन्वयक के माध्यम से सतत निगरानी रखी जाए। ताकि विभाग से निर्धारित मूल्य पर उर्वरक की उपलब्धता सुनिश्चित की जाए। प्रत्येक लाभुक किसानों को कृषि समन्वयक/ किसान सलाहकार के माध्यम से तकनीकी जानकारी उपलब्ध कराया जाए। कालाबाजारी, जमाखोरी, मुनाफाखोरी के विरूद्ध लगातार छापामारी की जाए। मनरेगा, जीविका, पशुपालन आपस में समन्वय के तहत 5 पोल्टीफार्म, 1 बकरी शेड का निर्माण करें ताकि जीविकापार्जन हेतु किसानों को लाभ मिल सके तथा सरकार के महत्वपूर्ण योजनाओं से लाभुकों को लाभ मिल सके। राष्ट्रीय बागवानी मिशन के तहत ड्रैगन फ्रूट, टिश्यू कल्चर, केला, अनानस, सघन बागवानी मिशन, आम के लक्ष्य के आलोक में शत प्रतिशत उपलब्धियां प्राप्त करने का निदेश सहायक निदेशक उद्यान किशनगंज को दिया गया। साथ ही मृदा स्वास्थ्य कार्ड योजना के तहत मिट्टी नमूना का संग्रहण का लक्ष्य शत प्रतिशत प्राप्त किया जाए। उक्त बैठक में डीडीसी मनन राम,  डीआरडीए निदेशक विकास कुमार, जिला कृषि पदाधिकारी  प्रवीण कुमार झा, सभी बीडीओ व अन्य पदाधिकारी उपस्थित थे।फोटो 26 दिसंबर केगंज 12: कृषि टास्क फोर्सकी बैठक में डीएम"}