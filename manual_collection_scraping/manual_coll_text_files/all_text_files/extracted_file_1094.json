{"link": "https://ndtv.in/business/share-market-live-updates-sensex-nifty-trades-higher-hcl-reliance-infosys-shares-surge-stock-market-updates-2497501", "text": "शेयर बाजार तीन दिन बाद उछाल के साथ बंद, मेटल में 5 फीसदी की उछाल.मंथली एक्सपायरी के दिन गुरुवार को आखिरकार शेयर बाजार में तीन दिनों की गिरावट पर ब्रेक लग गया. आज दोनों ही बेंचमार्क इंडेक्स उछाल के साथ बंद हुए हैं. मेटल और पीएसयू बैंकिंग शेयरों में तेजी के चलते आज सेंसेक्स 333 अंकों की उछाल लेकर 52,777.18 के इंट्राडे हाई पर भी पहुंचा. वहीं, निफ्टी भी कुछ वक्त के लिए 15,800 के ऊपर गया था.क्लोजिंग में सेंसेक्स 209 अंकों यानी 0.4 फीसदी की उछाल लेकर 52,653 के लेवल पर बंद हुआ और निफ्टी 69 अंक चढ़कर 15,778 पर बंद हुआ.निफ्टी के सात सेक्टर हरे निशान में बंद हुए. मेटल इंडेक्स में 5 फीसदी की तेजी दर्ज की गई. दरअसल ऐसी खबरें आई हैं कि चीन निर्यात शुल्क और बढ़ाने पर विचार कर रहा है. इस बाद मेटल शेयरों में लिवाली दिखी. वहीं, निफ्टी पीएसयू बैंक, रियल्टी और आईटी इंडेक्स में 1-3 फीसदी की तेजी दर्ज हुई है.वहीं, दूसरी ओर FMCG, फार्मा, ऑटो और प्राइवेट बैंक के इंडेक्स लाल निशान में बंद हुए हैं.अगर ओपनिंग को देखें तो वैश्विक बाजारों में सकारात्मक रुख के बीच रिलायंस इंडस्ट्रीज, इंफोसिस और एचसीएल टेक जैसे बड़े शेयरों में तेजी के चलते प्रमुख शेयर सूचकांक सेंसेक्स गुरुवार को शुरुआती कारोबार में 200 अंक से अधिक उछल गया. सेंसेक्स 224.95 अंक या 0.43 प्रतिशत बढ़कर 52,668.66 पर था, जबकि व्यापक एनएसई निफ्टी 62.05 अंक या 0.39 प्रतिशत बढ़कर 15,771.45 पर खुला.सेंसेक्स में दो प्रतिशत की बढ़त के साथ एचसीएल टेक सबसे आगे था, जबकि टाइटन, टेक महिंद्रा, एमएंडएम, एशियन पेंट्स, रिलायंस इंडस्ट्रीज और इंडसइंड बैंक भी बढ़त दर्ज करने वाले शेयरों में शामिल थे. दूसरी ओर मारुति, बजाज ऑटो, एचडीएफसी और पावरग्रिड में गिरावट देखने को मिली.पढ़ें देश-विदेश की ख़बरें अब हिन्दी में (Hindi News) | कोरोनावायरस के लाइव अपडेट के लिए हमें फॉलो करें |लाइव खबर देखें:फॉलो करे:"}