{"link": "https://www.abplive.com/education/west-bengal-student-credit-card-will-be-launched-soon-students-will-get-a-soft-loan-of-up-to-rs10-lakh-to-pursue-higher-studies-1932196", "text": "\n\nकोलकाताः पश्चिम बंगाल कैबिनेट ने गुरुवार को स्टूडेंट क्रेडिट कार्ड स्कीम को मंजूरी दे दी, जिसका तृणमूल कांग्रेस ने अपने चुनावी घोषणा पत्र में वादा किया था. मुख्यमंत्री ममता बनर्जी ने कैबिनेट के इस फैसले की जानकारी दी. स्टूडेंट क्रेडिट कार्ड की मदद से छात्र उच्च अध्ययन के लिए 10 लाख रुपये तक का सॉफ्ट लोन प्राप्त कर सकेंगे.\nबनर्जी ने कहा \" कैबिनेट ने स्टूडेंट क्रेडिट कार्ड स्कीम को अपनी मंजूरी दे दी. कोई भी छात्र जो पश्चिम बंगाल में 10 साल से रह रहा है, वह इसका लाभ उठा सकता है. लोन भारत या विदेश में ग्रेजुएशन,पोस्ट- ग्रेजुएशन, डॉक्टरेट और पोस्ट-डॉक्टरल स्टडी के लिए दिया जाएगा. “ राज्य में यह स्कीम 30 जून से शुरू की जाएगी.\n40 साल की उम्र तक लिया जा सकेगा स्कीम का फायदा  सीएम ने कहा कि 40 वर्ष की आयु तक के छात्र इस योजना के लिए पात्र है. उन्होंने कहा कि पढ़ाई के लिए अब किसी को घर नहीं बचेना पड़ेगा और न ही छात्रों के माता –पिता को चिंता करनी पड़ेगी. राज्य सरकार 10 लाख तक के लोन की गारंटर होगी. उन्होंने कहा कि राज्य सरकार छात्रों के साथ खड़ी है.लोन चुकाने के लिए मिलेगा 15 साल का वक्त\nस्टूडेंट यह लोन नौकरी मिलने के बाद चुका सकेंगे. मुख्यमंत्री ने कहा, \"एक छात्र को नौकरी मिलने के बाद कर्ज चुकाने के लिए पंद्रह साल का समय दिया जाएगा.\" इस लोन को लेने की प्रक्रिया को भी आसान बनाया गया है. स्टूडेंट क्रेडिट कार्ड के लिए ऑनलाइन एप्लाई किया जा सकेगा.आपको बता दें कि तृणमूल कांग्रेस ने पश्चिम बंगाल के विधानसभा चुनान के दौरान अपने चुनावी घोषणा पत्र ऐसी योजना का वादा किया था और अब इस पर अमल किया जा रहा है. \nयह भी पढ़ें-\nCareer in Animation : एनिमेशन फील्ड में है करियर की ढेरों संभावना, जानें कहां है डिमांड, कितनी मिलती है सैलरी \nUPPSC Lecturer Recruitment 2021: उत्तर प्रदेश में लेक्चरर के 124 पदों पर निकली भर्तियां, ऐसे करें आवेदनEducation Loan Information:Calculate Education Loan EMI "}