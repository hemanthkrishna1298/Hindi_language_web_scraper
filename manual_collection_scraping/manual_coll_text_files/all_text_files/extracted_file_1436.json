{"link": "https://www.bhaskar.com/news/MP-KHAN-MAT-latest-khandwa-news-043502-863509-NOR.html", "text": "Hindi NewsNationalएक एकड़ में 1 लीटर जैविक तरल खाद छिड़कने पर बढ़ेगा 20 फीसदी उत्पादनएक एकड़ में 1 लीटर जैविक तरल खाद छिड़कने पर बढ़ेगा 20 फीसदी उत्पादन5 वर्ष पहलेकॉपी लिंकमध्यप्रदेश में अब अगले रबी सीजन में किसानों को तरल जैव उर्वरक भी मिलेगा। खेती को लाभ का धंधा बनाने के लिए तरह-तरह के नए सीड तैयार करने वाले कृषि वैज्ञानिकों ने अब तरल खाद तैयार की है। यह रिसर्च जवाहरलाल नेहरू कृषि विवि जबलपुर के वैज्ञानिकों ने किया है। वैज्ञानिकों का दावा है कि 35 साल की रिसर्च के बाद तैयार इस तरल खाद को एक एकड़ क्षेत्र में एक लीटर डालने पर 20 फीसदी तक उत्पादन बढ़ जाएगा। यह सभी प्रकार की खेती में उपयोग की जा सकेगी। इसे पेटेंट कराने व अन्य प्रक्रिया कृषि अनुसंधान परिषद और शासन से पूरी होने के बाद अगले खरीफ सीजन यानी जून 2017 तक बाजार में आ जाने का अनुमान है। अभी फसलों को बचाने के लिए जैविक पाउडर वाली खाद का उपयोग किसान कर रहे हैं।रासायनिक खाद के इस्तेमाल से खेत की उर्वरा शक्ति कम हो रही है। पैदावार में भी कमी आ रही है। साथ ही हमारे खाने में जहरीला पदार्थ आ रहा है। ऐसे में जैविक खाद का इस्तेमाल करना हमारे लिए जरूरी हो गया है। वहीं, सरकार भी ऐसे प्रयास कर रही है। हाल ही में आम बजट में सरकार ने भी जैविक खेती के प्रति आकर्षित हुई है। प्रदेश के हर ब्लॉक में कलस्तर के रूप में किसान जैविक खेती करेंगे।रासायनिक खाद से मिलेगा छुटकाराउधर, कृषि वैज्ञानिकों ने तरल जैविक खाद बाजार में उतारने के लिए रिसर्च भी पूरा कर दिया है। यह रिसर्च जवाहरलाल नेहरू कृषि विवि जबलपुर ने किया है। दूसरा रिसर्च महाराणा प्रताप कृषि एवं प्रौद्योगिकी विश्वविद्यालय उदयपुर राजस्थान के वैज्ञानिक कर रहे हैं। सकारात्मक परिणाम को देखते हुए किसानों को बीजोपचार, पौध संरक्षण के लिए अलग-अलग रसायन खरीदने की झंझट से छुटकारा मिल जाएगा।रिसर्च पूरा, रबी में मिलने लगेगी खादप्रदेश में तरल जैविक खाद पर रिसर्च लगभग पूरा हो चुका है। किसानों को रबी सीजन में यह खाद मिलने लगेगी। यह खाद किसानों के लिए फायदेमंद साबित होगी। इसके इस्तेमाल से उत्पादन में बढ़ोतरी होगी। खाद की खपत कम होगी। डॉ.एसके राव, निदेशक शोध केंद्र जवाहरलाल नेहरू कृषि विवि जबलपुरऐसे शुरू हुआ खाद बनाने का कामजवाहरलाल नेहरू कृषि विवि जबलपुर में वर्ष 1980 में स्व.डॉ जेएन दुबे ने जैविक खाद पर रिसर्च शुरू की थी। उस दौरान उनके छात्र रहे डॉ.एमजी मित्रा उनका सहयोग किया करते थे, तब मात्र 5 लाख रुपए प्रोजेक्ट शुरू करने के लिए दिए गए। उनके छात्र और वर्तमान में कृषि वैज्ञानिक डॉ.मित्रा सहित डॉ.बी सच्चिदानंद, डॉ.एके रावत ने रिसर्च पर लगातार काम किया और 35 साल की मेहनत के बाद तरल खाद का सफल रिसर्च किया है। उन्हें उत्पादन बढ़ने की उम्मीद है।राजस्थान में तीन साल से चल रहा रिसर्चउदयपुर में यह रिसर्च तीन साल पहले यानी (लगभग 2013-14) से राष्ट्रीय कृषि विकास योजना के तहत महाराणा प्रताप कृषि और प्रौद्योगिकी विश्वविद्यालय उदयपुर को स्वीकृत हुआ है। यहां 145 लाख हेक्टेयर खेत में तरल जैव उर्वरक का उपयोग हो रहा है। आणंद कृषि विश्वविद्यालय के वैज्ञानिक भी इस पर रिसर्च कर रहे हैं। महाराणा प्रताप कृषि और प्रौद्योगिकी विश्वविद्यालय उदयपुर अनुसंधान के निदेशक डॉ.जीएस आमेटा और डॉ.देवेंद्र जैन रिसर्च कर रहे हैं।ड्रिप या स्प्रिंकलर से कर सकते हैं सिंचाईकिसान तरल खाद से बीज उपचार, मि‌ट्‌टी उपचार के अलावा फसल उपचार आसानी से कर सकते हैं। इस खाद के जरिए रोपाई वाली फसलों को सीधे ड्रिप या स्प्रिकलर के जरिए छिड़काव कर सकते हैं।बीज उपचार के लिए सिर्फ 10 मिली तरल खाद एक किलो बीज में लगेगी।मिट्‌टी उपचार मतलब ड्रिप इरीगेशन, स्प्रिंकलर के जरिए एक लीटर तरल खाद एक एकड़ मंे डाली जा सकती है। एक एकड़ के लिए बमुश्किल किसानों को 500-600 लीटर पानी में ये खाद मिलानी होगी।तरल खाद के साथ कीटबाधी से बचाव के लिए कृषि विवि से जाकर ट्राइकोडरमा और सिडामोनास जैविक खाद भी ले सकते हैं। इसकी फसल का उत्पादन 20 फीसदी तक बढ़ जाएगा।6 महीने काम करेगी खादतरल खाद को तैयार करने वाले डॉ. मित्रा का कहना है मिट्टी के अलावा दलहनी सहित अन्य फसलों के पौधों की जड़ों से मिलने वाले जीवाणु और विषाणु के जरिए खाद का निर्माण किया गया। इसे वैज्ञानिक तरीके से तैयार किया गया है। पहले ठोस या पाउडर वाली खाद बनाई गई और फिर उसमें कोशिका सेल यानी पानी (तरल) के रूप में बदला गया। फिर इस घोल में कोशिका सुरक्षा घोल मिलाया जाता है, इसके बाद ही जैविक खाद अपना काम करती है। ये खाद छह महीने तक उपयोग की जा सकती है।एक उत्पाद, तीन कामठोस जैव उर्वरकों की बजाए तरल जैव उर्वरकों का प्रयोग आसान है। ड्रिप सिंचाई में भी इनका प्रयोग किया जा सकता है। बीजोपचार के लिए तरल जैव उर्वरक को 2.5 एमएल प्रति किलोग्राम बीज, मिट्टी शोधन के लिए 60-80 किलो मिट्टी या गोबर में एक लीटर प्रति हेक्टेयर तथा पौध संरक्षण में एक लीटर को 200 लीटर पानी में मिलाकर प्रति हेक्टेयर में काम लिया जा सकता है। रिसर्च के दौरान आणंद कृषि कॉलेज एनपीके, फॉस्फेट, पोटाश, जिंक और सल्फर के तरल जैव उर्वरक तैयार कर विपणन कर रहा है।पं.जवाहरलाल नेहरू कृषि विवि के वैज्ञानिक डॉ.मित्रा, डॉ.बी सच्चिदानंद, डॉ.एके रावत ने किया रिसर्चखबरें और भी हैं...ऐप खोलें"}