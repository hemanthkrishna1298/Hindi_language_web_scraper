{"link": "https://hi.wikipedia.org/wiki/%E0%A4%85%E0%A4%B5%E0%A4%AA%E0%A5%8D%E0%A4%B0%E0%A4%B5%E0%A4%BE%E0%A4%B9_%E0%A4%AE%E0%A4%A3%E0%A5%8D%E0%A4%A1%E0%A4%B2", "text": "यह लेख एक आधार है। जानकारी जोड़कर इसे बढ़ाने में विकिपीडिया की मदद करें।देवासंअवप्रवाह मण्डल या अवप्रवाह क्षेत्र (अंग्रेज़ी: Hyporheic zone) नदी की तली के नीचे का वह क्षेत्र है जिसमें जल का प्रवाह गोलाश्मों और कंकड़ पत्थर के बीच से होता है और एक तरह से यह न तो स्वतंत्र धरातलीय प्रवाह होता है न ही भूजल प्रवाह। इस प्रवाह की दिशा भी वही होती है जो नदी की होती है।[1]\nसामान्यतः नदी का प्रवाह उसी जल को माना जाता है जो तली के ऊपर और किनारों के बीच जलधारा के रूप में बहता है। किन्तु नदी की तली के नीचे भी पानी उसी दिशा में प्रवाहित होता रहता है जिसे अवप्रवाह कहा जाता है। किन्ही विशिष्ट दशाओं में यह प्रवाह नदी के दृष्टिगोचर जलधारा-प्रवाह से अधिक भी हो सकता है।\nइसका सबसे अच्छा उदाहरण हिमालय की कई नदियाँ हैं जो पर्वतीय ढालों से मैदान में उतरते समय तराई के इलाकों में जमीन के नीचे बहती है तथा भाबर में पुनः धरातलीय सतह पर उनका आविर्भाव होता है। इस प्रकार ये नदियाँ तराई के क्षेत्र में अवप्रवाह के रूप में बहती हैं। एक दूसरा उदाहरण कार्स्ट प्रदेशों की नदियाँ हैं जो अपनी कुल लम्बाई में कभी-कभी काफ़ी दूरी धरातल के नीचे होकर प्रवाहित होती है।\nअवाप्रवाह मण्डल नामक यह पेटी नदीजल और भूजल के बीच की स्थिति है।\n\nनामकरण[संपादित करें]\nअवप्रवाह शब्द का अंग्रेजी पर्याय hyporheic flow है जिसका सर्व प्रथम प्रयोग Traian Orghidan ने जर्मन भाषा के अपने लेख में किया। उन्होंने यह शब्द ग्रीक भाषा के hypo (सतह के नीचे) और rheos (प्रवाह) को मिलाकर गढ़ा था।[2]\nअवप्रवाह शब्द अधोप्रवाह (Underflow) से अलग है जो भूजल के प्रवाह के लिये इस्तेमाल होता है।\n\nइन्हें भी देखें[संपादित करें]\nभूजल\nजल चक्र\nजलविज्ञान (Hydrology)\nसन्दर्भ[संपादित करें]\n\n\n↑ Lawrence, J.E.; M. Skold, F.A. Hussain, D. Silverman, V.H. Resh, D.L. Sedlak, R.G. Luthy, and J.E. McCrayHyporheic Zone in Urban Streams: A Review and Opportunities for Enhancing Water Quality and Improving Aquatic Habitat by Active Management, Environmental Engineering Science, volume =47, pages =480–501, 14 अगस्त 2013\n\n↑  Orghidan T. (1959) Ein neuer Lebensraum des unterirdischen Wassers: Der hyporheische Biotop, in Archiv für Hydrobilogie, vol.55 pp. 392–414 \n\n\nयह लेख एक आधार है। जानकारी जोड़कर इसे बढ़ाने में विकिपीडिया की मदद करें।देवासं\n\n\n\n\n\"https://hi.wikipedia.org/w/index.php?title=अवप्रवाह_मण्डल&oldid=4610480\" से लिया गया"}