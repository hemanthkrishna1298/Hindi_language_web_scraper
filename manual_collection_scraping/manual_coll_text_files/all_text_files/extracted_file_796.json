{"link": "https://hindi.news18.com/news/ajab-gajab/men-sharing-new-circle-beard-trending-across-world-sankri-3646224.html", "text": "फैशनेबल बने रहने से लोगों का कॉन्फिडेंस हाई रहता है (Benefits Of Being Fashionable). फैशन में चल रहे कपड़े से लेकर हेयर स्टाइल तक कई लोग फॉलो करते हैं. उन्हें ऐसा लगता है कि अगर इसे नहीं फॉलो किया गया तो शायद वो आउट ऑफ़ प्लेस फील करेंगे. लेकिन कई बार फैशन के नाम पर दुनिया में अजीबोगरीब चीजें ट्रेंड (Weird Fashion Trend) करने लगती है. इन दिनों मर्दों के बीच गोल दाढ़ी (New 'circle beard' trend) रखने का फैशन चल रहा है. कई लोगों ने इसे फॉलो कर फोटोज शेयर किये हैं. इन्हें देखकर आपकी भी हंसी छूट जाएगी.\r\nइन दिनों सोशल मीडिया पर मर्दों का नया ही फैशन ट्रेंड कर रहा है. जहां कभी लड़के लंबी-छोटी दाढ़ी रखते थे. इसके बाद शुरू हुआ फ्रेंच कट या फिर कोई और स्टाइल. लेकिन जबसे लॉकडाउन लगा है, उनके पास भी कई नए स्टाइल को अपनाने का समय मिल गया है. इन दिनों मर्द गोल दाढ़ी बढ़ा रहे हैं. हालांकि, इसे देखकर लोगों को टॉयलेट सीट की याद आ रही है. इस स्टाइल के चाहने वाले काफी कम है लेकिन चूंकि ये ट्रेंड कर रहा है इसलिए कई लोग इसे फॉलो कर रहे हैं.\n\n\n\nलॉकडाउन में एक्सपेरिमेंट\r\nगोल दाढ़ी का फैशन लॉकडाउन में बोरियत का नतीजा बताया जा रहा है. इंटरनेट पर कई मर्दों ने इस दाढ़ी में अपनी तस्वीरें शेयर की है. हालांकि, वहां इसे पसंद करने वालों ज्यादा संख्या इनका मजाक बनाने वालों की है. इसके बाद भी लोग इसे फॉलो कर रहे हैं. एक शख्स ने इस स्टाइल को टॉयलेट सीट नाम दिया. दरअसल, इसमें लोग अपनी दाढ़ी और सिर के बाल के आगे के हिस्से को ज्वाइन करके पीछे के सारे बाल हटा लेते हैं. लोगों का चेहरा इसके बाद पंचिंग बैग जैसा भी नजर आने लगता है.\n\n\n\nलोगों ने बताया दूसरी महामारी\r\nगोल दाढ़ी के इस फैशन की तस्वीरें देखते ही देखते वायरल हो गई. लोगों ने इसे कोरोना जैसी ही महामारी बताया. वहीं कुछ ने लिखा कि आखिर कौन सी मज़बूरी में कोई ऐसा स्टाइल रखेगा? इस स्टाइल के लिए लोग अपने सिर के बाल पूरी तरह शेव कर रहे हैं और सिर्फ सामने का हिस्सा ही दाढ़ी से अटैच कर उसकी तस्वीर शेयर कर रहे हैं. इससे पहले लॉकडाउन में कुछ और हेयर स्टाइल भी वायरल हुए थे. उनके बाद अब ये स्टाइल लोगों को हंसा रहा है."}