{"link": "https://kisanbharti.com/rice-and-wheat-seeder-for-the-direct-seeding-method-of-crops-machine-developed-saving-of-five-thousands-rs", "text": "\n\nलेख\n Updated Fri, 21 Feb 2020 11:00 IST By Vibhuti Narayan \n\n\nगेहूं और धान की सीधी बुवाई के लिए Direct Seeding technology के तहत आई नयी मशीन, प्रति एकड़ पांच हजार रुपए तक की बचत\n\n\nगेहूं और धान की सीधी बुवाई के लिए वैज्ञानिकों द्वारा एक नयी मशीन विकसित की गयी है। अभी फिलहाल इसका परीक्षण के तौर पर उपयोग कुछ किसानों के खेत पर demonstration के जरिए किया गया। जिस दौरान यह देखा गया कि इस पद्धति के द्वारा बीजाई करने पर अधिक उत्पादन प्राप्त होता है।\nइस राइस और गेहूं सीडर के द्वारा पौधे की पौधे से दूरी 15 सेंमी. और पंक्ति से पंक्ति की दूरी 30 सेंमी. पर बुवाई की जा सकती है। मौजूदा समय में एग्रीकल्चल इंजीनियरिंग कॉलेज, डॉ. राजेंद्र प्रसाद सेंट्रल एग्रीकल्चर यूनीवर्सिटी, पूसा द्वारा विकसित किया गया है। हालांकि अब इसे मां दुर्गा एग्रो इंडस्ट्रीज़ प्राइवेट लिमिटेड, मधुबनी द्वारा भी तैयार किया जा रहा है। \nडेढ़ एकड़ तक बुवाई इस मशीन के द्वारा एक दिन में किया जा सकती है। जबकि इस मशीन की सहायता से बुवाई करने के लिए केवल दो श्रमिकों की आवश्यकता होती है यानी अब श्रमिकों की कमी में इस मशीन की सहायता से बुवाई करने में सहायता मिलेगी। इससे साफ है कि खेती में लागत भी बचेगी। \nइस दौरान कुछ किसानों के खेत पर इसका प्रयोग भी कर देखा गया। कुछ किस्मों की इस विधि द्वारा बुवाई पर पता चला कि धान की उपज प्रति हैक्टेयर पच्चीस प्रतिशत तक रोपाई विधि की तुलना में अधिक मिली। उत्तर प्रदेश, बिहार और झारखंड के किसानों के अनुभव के अनुसार इस मशीन से बुवाई करने पर गेहूं की पैदावार सामान्य बुवाई की तुलना में काफी अधिक है। \nऐसा दावा किया जा रहा है कि मशीन के उपयोग से किसानों को प्रति एकड़ चार से पांच हजार रुपए की बचत होती है। इसके साथ ही उपयोग के लिए यह काफी आसान है जिससे किसानों के लिए हर तरह से यह लाभकारी है।  \n"}