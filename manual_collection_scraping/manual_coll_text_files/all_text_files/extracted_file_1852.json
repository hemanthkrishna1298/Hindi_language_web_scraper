{"link": "https://www.jagran.com/punjab/jalandhar-city-lpu-students-innovate-machine-for-picking-cotton-21769434.html", "text": "जागरण संवाददाता, जालंधर\n लवली प्रोफेशनल यूनिवर्सिटी (एलपीयू) के स्कूल आफ इलेक्ट्रानिक्स एंड इलेक्ट्रिकल इंजीनियरिग के विद्यार्थियों ने कपास बीनने के लिए मशीन तैयार की है। मशीन किसानों को कपास हाथों से तोड़ने को लेकर लगने वाले अधिक समय को बचाएगी।\n मशीन हाल ही में टेक्सास इंस्ट्रूमेंट्स इनोवेशन चैलेंज में प्रदर्शित की गई थी। वहां एलपीयू के विद्यार्थियों ने इनोवेशन में दूसरा टेक्निकल इनोवेशन अवार्ड जीता था। छात्रों द्वारा विकसित मशीन रोबोटिक आर्म और वैक्यूम पंप की मदद से कपास का पता लगाने के लिए आब्जेक्ट डिटेक्शन सिस्टम का उपयोग करती है। टीम का नेतृत्व डी दिलीप कुमार ने किया और प्रोफेसर अनिल रावत ने उनका मार्गदर्शन किया। टीम में येनेथला श्यामलाराव, उप्पदा कोटेश्वर राव, कस्तूरी भानु प्रकाश, गंता थारुन रेड्डी और बोल्लमपल्ली साई किरण शामिल हैं।\n\n\n\n\n\n\nरंधावा की जाति आधारित मुख्यमंत्री की मांग अशोभनीय : गढ़ी \n\n यह भी पढ़ें \n\n एलपीयू के चांसलर अशोक मित्तल ने इनोवेशन टीम की मेहनत को सराहा और भविष्य में भी इस तरह की इनोवेशन करने के लिए प्रेरित किया। वो कहते हैं कि कपास को हाथ से बीनने में काफी समय लगता है। ऐसे में यह मशीन किसानों को थकावट से भी बचाएगी। कपास का पौधा लगभग तीन फीट से भी कम ऊंचा होता है। ऐसे में उसे बीनने के लिए लगातार नीचे बैठना व झुकना पड़ता है। यह मशीन कम समय में काम भी पूरा करेगी। उन्होंने कहा कि भारत सहित चीन, तुर्की और ब्राजील जैसे देशों में कपास को मैनुअल तौर पर बीना जाता है।\nEdited By: Jagran\n\n"}