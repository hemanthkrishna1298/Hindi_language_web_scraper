{"link": "https://www.jagran.com/punjab/firozpur-13210400.html", "text": "-मॉडल प्रशिक्षण शिविर में प्रसंस्करण, मूल्य संवर्धन व प्रबंधन अपनाने पर बल दिया\n फोटो: 01\n जागरण संवाददाता, अबोहर\n सीफेट की ओर से बागवानी उद्योग में कटाई के बाद फल एवं सब्जियों के प्रबंधन व प्रसंस्करण विषय पर लगाया गया आठ दिवसीय मॉडल प्रशिक्षण शिविर संपन्न हुआ। कार्यक्रम में फल व सब्जी की कटाई के बाद उसकी संभाल करने के बारे में बताया गया ताकि फल व सब्जी का नुकसान कम हो और किसानों को लाभ अधिक हो।\n इस दौरान भारतीय कृषि अनुसंधान परिषद केंद्रीय कटाई उपरांत अभियांत्रिक एवं प्रौद्योगिकी संस्थान के निदेशक डॉ. राम किशोर गुप्ता मुख्य अतिथि थे। कार्यक्रम में जम्मू-कश्मीर, हिमाचल प्रदेश, पंजाब, हरियाणा, उत्तराखंड व राजस्थान के कृषि व बागवानी विभाग के अधिकारियों व विशेषज्ञों ने भाग लिया। डॉ. गुप्ता ने कहा कि प्रसंस्करण, मूल्य संवर्धन व प्रबंधन आज के समय की आवश्यकता हैं तथा इस तरह के प्रयासों से कटाई उपरांत होने वाले फल-सब्जियों के नुकसान के प्रतिशत में कमी आई हैं। प्रसंस्करण का प्रतिशत बढ़ा हैं। उन्होंने प्रसंस्करण का बढ़ावा देने के लिए हर घर को इसे अपनाने पर बल दिया। कार्यक्रम में प्रौद्योगिकी पर होने वाले खर्च, कटाई उपरांत संभाल, पैकेजिंग, मूल्य वर्धन, फल अवशेष के समुचित उपयोग, भंडारण एवं संबंधित मशीनरी के उपकरणों के बारे में विस्तार से बताया। इसके अलावा विभिन्न फल-सब्जियों की ग्रेडिंग, वैक्सिंग, फल पदार्थ जैसे डिब्बाबंदी, जैम, सॉस, अचार, स्क्वैश, फलों से बर्फी व लड्डू आदि अन्य उत्पाद तैयार करने का प्रशिक्षण दिया गया। \n\n ਪੰਜਾਬੀ ਵਿਚ ਖ਼ਬਰਾਂ ਪੜ੍ਹਨ ਲਈ ਇੱਥੇ ਕਲਿੱਕ ਕਰੋ!\n\n"}