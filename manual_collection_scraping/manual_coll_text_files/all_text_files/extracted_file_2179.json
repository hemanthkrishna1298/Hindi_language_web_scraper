{"link": "https://www.tv9hindi.com/videos/world-largest-kaleshwaram-godavari-lift-irrigation-project-in-telangana-707478.html", "text": "\n गोदावरी नदी पर बनी तेलंगाना की प्रतिष्ठित और बहुउद्देश्यीय कलेश्वरम लिफ्ट सिंचाई परियोजना (Kaleshwaram Lift Irrigation Project- KLIP) की सराहना हर जगह हो रही है. मेघा इंजीनियरिंग एंड इंफ्रास्ट्रक्चर लिमिटेड (MEIL) के सहयोग से तैयार कलेश्वरम लिफ्ट परियोजना अपने रिकॉर्ड समय में बनने वाली दुनिया की सबसे बड़ी लिफ्ट सिंचाई परियोजनाओं में शामिल हो गई है. कलेश्वरम लिफ्ट सिंचाई परियोजना राज्य के मुख्यमंत्री के चंद्रशेखर राव का ड्रीम प्रोजेक्ट है, जिसके लिए उन्होंने इंजीनियरिंग और कंस्ट्रक्शन टीम के साथ तमाम कोशिशों को एक बड़ी कामयाबी तक पहुंचाया है.\nडिस्कवरी चैनल इस प्रोजेक्ट पर ‘लिफ्टिंग ए रिवर’ नाम से एक डॉक्यूमेंट्री पेश करने जा रहा है, जिसमें परियोजना के निर्माण में इस्तेमाल की जाने वाली अत्याधुनिक टेक्नोलॉजी, दुनिया के सबसे बड़े पंप, मोटर, इंजीनियर, मजदूरों की मेहनत और सरकार की तरफ से उनके सपनों की परियोजना को साकार करने के लिए किए गए सभी प्रयासों को शामिल किया जाएगा. यह तेलंगाना के लिए बड़े गर्व की बात है. इसमें कहा गया है कि अगर आप जानना चाहते हैं कि कैसे इंसानों और मशीनों ने मिलकर एक असंभव कार्य को संभव बना दिया है तो इसे देखें.\nये भी पढ़ें – भारत-तालिबान की मुलाकात के दावे को लेकर दिग्विजय सिंह का केंद्र सरकार पर निशाना, कहा- क्या यह राष्ट्रद्रोह की कैटेगरी में आएगा?\nये भी पढ़ें – Delta Plus Variant: देश में ‘डेल्टा प्लस’ वेरिएंट के 40 मामले दर्ज, महाराष्ट्र में मिले सबसे ज्यादा केस\n"}