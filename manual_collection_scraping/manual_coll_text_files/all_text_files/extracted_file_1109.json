{"link": "https://ndtv.in/india-news/uttarakhand-chief-minister-pushkar-singh-dhami-meets-pm-modi-2483590", "text": "मुख्यमंत्री पुष्कर सिंह धामी ने प्रधानमंत्री नरेंद्र मोदी से मुलाकात की.उत्तराखंड का मुख्यमंत्री बनने के बाद पहली बार राजधानी दिल्ली पहुंचे पुष्कर सिंह धामी ने शनिवार को यहां प्रधानमंत्री नरेंद्र मोदी से मुलाकात की और राज्य के विकास से जुड़े मुद्दों के अलावा कोविड-19 की संभावित तीसरी लहर और चारधाम यात्रा पर चर्चा की. धामी ने कहा कि प्रधानमंत्री ने राज्य के विकास के लिए हर संभव मदद का भरोसा दिया है. प्रधानमंत्री से मुलाकात के बाद धामी ने ट्वीट किया, ‘‘हम सभी के प्रेरणास्रोत और देश के प्रधानमंत्री नरेंद्र मोदी से आज दिल्ली में मिलकर उनका स्नेह-रूपी आशीर्वाद प्राप्त किया. राज्य के विकास, कोरोना की सम्भावित तीसरी लहर, चार धाम यात्रा और कांवड़ यात्रा के विषय पर चर्चा एवं उनका मार्गदर्शन प्राप्त किया.''उत्तराखंड के होटलों में 50% रूम ही बुक होंगे, सरकार ने नई गाइडलाइन में उठाए सख्त कदमउन्होंने कहा, ‘‘प्रधानमंत्री ने राज्य के विकास के लिए हर संभव मदद का भरोसा दिया.'' मुख्यमंत्री धामी शुक्रवार को दिल्ली पहुंचे थे. उन्होंने महाराष्ट्र के राज्यपाल भगत सिंह कोश्यारी से मुलाकात की थी. धामी ने गत चार जुलाई को उत्तराखंड के 11वें मुख्यमंत्री के रूप में शपथ ली थी. उधम सिंह नगर जिले के खटीमा सीट से दो बार के विधायक ने तीरथ सिंह रावत की जगह ली है. मुख्यमंत्री बनने के बाद रावत को छह महीने के भीतर विधानसभा की सदस्यता हासिल करनी थी. ऐसा संभव नहीं होता देख रावत को पद से इस्तीफा देना पड़ा था, ताकि राज्य में कोई संवैधानिक संकट की स्थिति नहीं बने. अधिकारियों से मिली जानकारी के मुताबिक, मुख्यमंत्री धामी आज राष्ट्रपति रामनाथ कोविंद से भी शिष्टाचार के नाते मुलाकात करेंगे. इसके अलावा वह केंद्रीय गृह मंत्री अमित शाह, रक्षा मंत्री राजनाथ सिंह सहित अन्य केंद्रीय मंत्रियों से भी मुलाकात करेंगे.VIDEO: इंडिया 9 बजे: ''सबको साथ लेकर काम करूंगा'', मुख्यमंत्री बनने के बाद बोले पुष्कर सिंह धामीपढ़ें देश-विदेश की ख़बरें अब हिन्दी में (Hindi News) | कोरोनावायरस के लाइव अपडेट के लिए हमें फॉलो करें |लाइव खबर देखें:फॉलो करे:"}