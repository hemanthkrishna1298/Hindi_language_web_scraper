{"link": "https://www.bhaskar.com/news/HAR-KUR-MAT-latest-kurukshetra-news-025502-959313-NOR.html", "text": "Hindi Newsमध्यकाल में जमींदारों ने किया किसानों का शोषण : प्रो. सिंहमध्यकाल में जमींदारों ने किया किसानों का शोषण : प्रो. सिंह7 वर्ष पहलेकॉपी लिंक>कृषक वर्ग मध्यकालीन औपनिवेशिक अध्ययन विषय पर आयोजित दो दिवसीय राष्ट्रीय सेमिनार संपन्नकुरुक्षेत्र|केयू केइतिहास विभाग की ओर से सीनेट हाल में कृषक वर्ग मध्यकालीन औपनिवेशिक अध्ययन विषय पर आयोजित दो दिवसीय राष्ट्रीय सेमिनार गुरुवार को संपन्न हुआ। सेमीनार में देशभर से आए इतिहासकारों ने भूमि से संबंधित विभिन्न वर्गों के आपसी संबंध पर चर्चा की।इस दौरान निदेशक प्रो. अमरजीत सिंह ने कहा कि मध्यकाल में जमींदार ने सरकार की अपेक्षा किसानों का अधिक शोषण किया। उस समय जमीन का मालिकाना हक तो सरकार के पास था और ही जमींदार के पास बल्कि ग्राम समुदाय के पास था लेकिन सरकार ने मालिकाना हक जमींदार को दिया हुआ था। इसके चलते अलग-अलग क्षेत्रों में जमींदारों ने अपने स्वार्थ को पूरा करने के लिए किसानों का शोषण किया।किसानों ने अपने शोषण के लिए राज्य को जिम्मेदार माना और संघर्ष किया जिसके कारण कई राज्यों का पतन भी हुआ। वहीं ब्रिटिश काल में किसानों को मालिकाना हक दिया गया लेकिन भू राजस्व बहुत अधिक बढ़ा दिया। बाढ़ आने सूखा पड़ने पर भी भू राजस्व को कम नहीं किया जाता था। जिसके चलते किसानों ने पहले असंगठित रूप में और फिर संगठित रूप में आंदोलन किया। 20वीं शताब्दी में हुए राष्ट्रीय आंदोलन में भी किसानों ने हिस्सा लिया। सेमीनार को जामिया मिलिया इस्लामिया यूनिवर्सिटी के प्रो. अली जैदी, प्रो. सुनीता जैदी, प्रो. एमएम गोयल, प्रो. जिगर मोहम्मद और प्रो. कपिल कुमार ने संबोधित किया। सेमीनार के दौरान 70 शोधपत्र भी पढ़े गए।कुरुक्षेत्र| केयूके सीनेट हाल में इतिहास विभाग की ओर से आयोजित सेमीनार को संबोधित करते प्रो. अली जैदी।ऐप खोलें"}