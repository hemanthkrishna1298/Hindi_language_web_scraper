{"link": "https://hi.vikaspedia.in/agriculture/91594393793f-906917924/916947924940-938947-91c94192193c947-90992a915930923/91594393793f-90592d93f92f90292494d930923", "text": "कृषि अभियंत्रणखेती सम्बंधी महत्वपूर्ण सुझाव\nखेती सम्बंधी महत्वपूर्ण सुझाव\n \n\nखेतों की अंतिम जुताई और फसल की बुआई लाइन में ढाल को काटते हुए होनी चाहिए।\nभू-क्षरण को रोकने के लिए ढलुआ जमीन पर मेढ़ बनाकर खेती करें।\nऊपरी जमीन पर मिटटी की गहराई कम होने पर खेती न करें। ऐसी जमीनों में फलदार वृक्ष या अन्य पेड़ लगायें।\nखेत परती न छोड़ें। जुताई हो जाने से वर्षा-जल का बहाव रुकेगा और मिटटी की जलधारणा शक्ति बढ़ेगी।\nखरपतवार नियंत्रण के लिए भी अच्छी जुताई और कतार में बुआई आवश्यक है।\nवर्षा जल को छोटे-छोटे तालाबों में संचित कर खेती में व्यवहार करें।\nदलहनी या तेलहनी फसल अधिक लगायें। इसमें पटवन की कम आवश्यकता होती है और सीमित जल से अधिक जमीन में दोहरी फसल ली जा सकती है।\nसमुचित उपज के लिए जलछाजन को एक इकाई मानकर करें।\nनिचली जमीनों में कच्चा कुआँ की मदद से गर्मी में सब्जी की अच्छी खेती की जा सकती है या फिर अधिक आमदनी देने वाली दूसरी फसल ली जा सकती है।\nअच्छी जुताई के लिए पशुचालित बिरसा रिजर हल एवं मोल्ड-बोर्ड हल का उपयोग करें।\nखेत में पहली जुताई मोल्ड बोर्ड हल से ही करें। इस हल से मिटटी पलट जाएंगी एवं हानिकारक कीड़े ऊपर आ जाएंगे।\nकम लागत पर अच्छी खेती के लिए छोटे-छोटे कृषि यंत्रों का व्यवहार करें।\nफसल कटाई के लिए छोटा रीपर उपलब्ध हैं, जो 3.5 अश्वशक्ति ईंजन से चलता है। इससे प्रति दिन करीब \nहेक्टेयर धान एवं गेहूँ की कटाई कर सकते हैं।\nपकी फसल को समय पर काट लें। अधिक दिनों तक खेत में छोड़ देने पर दाने झड़ने लगेंगे। दौनी के लिए छोटे यंत्र उपलब्ध हैं। इसे उपयोग कर किसान खर्च कम कर सकते है।\nओसौनी और भण्डारण वैज्ञानिक विधि से करें। प्राथमिक प्रसंस्करण के बाद ही उपज बाजार में बेचें ताकि अधिक लाभ प्राप्त हो।\n\nस्त्रोत:  कृषि विभाग, झारखंड सरकार \n"}