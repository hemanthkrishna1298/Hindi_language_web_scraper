{"link": "https://www.bhaskar.com/news/MP-IND-HMU-MAT-latest-indore-news-025001-898956-NOR.html", "text": "Hindi NewsNationalकश्मीर के कारीगर बनाते हैं लद्दाख के ऊन की मुठ्‌ठी में समा जाने वाली शॉलकश्मीर के कारीगर बनाते हैं लद्दाख के ऊन की मुठ्‌ठी में समा जाने वाली शॉल4 वर्ष पहलेकॉपी लिंकअक्सर पश्मीना को ऊन समझ लिया जाता है जबकि यह भेड़ की एक प्रजाति का नाम है। जो सिर्फ लद्दाख में पाई जाती है। इससे निकला ऊन इतना नाज़ुक और महीन होता है कि सिर्फ कश्मीर के कारीगर ही बुन पाते हैं। इसी के बाद वर्ल्ड फेमस पश्मीना शॉल तैयार होती हैं। कश्मीर से आए शिल्पकार फिज़ा अहमद कश्मीरी बताते हैं कि इस ऊन की सॉफ्टनेस का अंदाज़ इसी बात से लगाया जा सकता है कि सवा मीटर लंबी और आधा मीटर चौड़ी शॉल आठ इंच की हथेली में समा जाती है। इसीलिए इसे किंग ऑफ वूल का दर्जा मिला हुआ है। महालक्ष्मी नगर में चल रही एग्ज़ीबिशन में कश्मीर के कारीगर ऐसी ही पश्मीना शॉल लाए हैं।हर प्रांत का अपना रंगएग्ज़ीबिशन में उत्तरप्रदेश, बिहार, पश्चिम बंगाल, राजस्थान, आसाम सहित अन्य प्रदेशों से आए शिल्पकारों के सौ स्टॉल लगाए गए हैं। इसमें लिविंग रूम से बेडरूम तक सजाए जाने वाले आर्टिकल्स शामिल हैं। सिलीगुड़ी के हेंडमेड फर्नीचर में जालीदार सोफासेट, सेंट्रल टेबल, छोटी मोढ़े मौजूद है। जींस और काथा वर्क के कॉम्बो से तैयार ट्रेवलिंग बैग, हेंड बैग, पर्स और एसेसरीज़। इसे कोलकाता के आर्टिस्ट लाए हैं। राजस्थान के लविंग कपल्स ढोला-मारू के जीवन प्रसंगों को फर्नीचर पर उतारा गया है। इसमें कुर्सी-टेबल, सेंट्रल टेबल, सोफा लिविंग रूम को हिस्टॉरिकल लुक देता है।मधुबनी पेंटिग के लिए कपड़ा और कागज़ को कूट कर बेलते हैंबिहार की प्रसिद्ध मधुबनी पेंटिंग के लिए कागज़ भी विशेष पद्धति से तैयार किया जाता है। भागलपुर से आए शिल्पकार अमित झा के अनुसार कपड़े और कागज़ को रातभर पानी में गलाते हैं। सुबह पानी निथारकर मटेरियल की कुटाई की जाती है। बाद में इसे बेलन की सहायता से रोटी की तरह बेल कर पेपर बनाते हैं। गोबर का लेप लगाने के बाद बांस की लकड़ी के द्वारा प्राकृतिक रंग भरा जाता है। इतनी मशक्कत के बाद तैयार होती है- मधुबनी, मैथिली और गोदना पेंटिग। बिहार के कारीगर ऐसी ही कई पेंटिंग्स लेकर पहुंचे हैं।खबरें और भी हैं...ऐप खोलें"}