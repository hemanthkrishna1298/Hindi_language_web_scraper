{"link": "https://www.aajtak.in/business/news/story/rbi-india-forex-reserves-rise-to-lifetime-high-of-608-billion-dollar-tutk-1275598-2021-06-19", "text": "Feedbackदेश का विदेशी मुद्रा भंडार लगातार बढ़ रहा है. भारतीय रिजर्व बैंक (RBI) के आंकड़ों के हिसाब से 11 जून को समाप्त हफ्ते में विदेशी मुद्रा भंडार अब तक के सबसे ऊंचे रिकॉर्ड स्तर पर पहुंच गया.608 अरब डॉलर का हुआ विदेशी मुद्रा भंडार भारतीय रिजर्व बैंक हर हफ्ते विदेशी मुद्रा भंडार के आंकड़े जारी करता है. 11 जून को समाप्त हफ्ते में देश का विदेशी मुद्रा भंडार 608.081 अरब डॉलर हो गया है. ये फॉरेक्स रिजर्व का अब तक का सबसे ऊंचा रिकॉर्ड स्तर है.समीक्षावधि में देश का विदेशी मुद्रा भंडार 3.074 अरब डॉलर बढ़ा है. इससे पहले 4 जून को समाप्त सप्ताह में देश का विदेशी मुद्रा भंडार 6.84 अरब डॉलर बढ़कर पहली बार 600 अरब डॉलर के पार पहुंचा था. तब यह 605.008 अरब डॉलर था.FCA बढ़ने से बढ़ा भंडार इस दौरान विदेशी मुद्रा एसेट (FCA) में उल्लेखनीय बढ़ोत्तरी से देश का विदेशी मुद्रा भंडार बढ़ा है. इस दौरान FCA 2.56 अरब डॉलर बढ़कर 563.457 अरब डॉलर हो गया. FCA की गिनती भले ही डॉलर में की जाती है लेकिन इसमें इसमें यूरो, पौंड और येन जैसी अन्य विदेशी मुद्राएं भी शामिल होती हैं.इसे भी क्लिक करें --- FPI की खबर से गौतम अडानी को हफ्ते भर में 1 लाख करोड़ से ज्यादा का नुकसानबढ़ा गोल्ड रिजर्व भी RBI देश के भुगतान संतुलन को बनाए रखने के लिए बड़ी मात्रा में स्वर्ण भंडार (गोल्ड रिजर्व) भी रखता है. समीक्षावधि में देश का गोल्ड रिजर्व 49.6 करोड़ डॉलर बढ़कर 38.101 अरब डॉलर पर पहुंच गया.IMF में घटा SDR हालांकि समीक्षावधि में अंतरराष्ट्रीय मुद्रा कोष (IMF) से हर सदस्य देश को मिलने वाले विशेष आहरण अधिकार (SDR) में कमी आई है. इस दौरान भारत का SDR 10 लाख डॉलर घटकर 1.512 अरब डॉलर रह गया है. वहीं IMF के पास रखा सुरक्षित विदेशी मुद्रा भंडार 1.1 करोड़ डॉलर बढ़कर 5.011 अरब डॉलर हो गया है.ये भी पढ़ें:"}