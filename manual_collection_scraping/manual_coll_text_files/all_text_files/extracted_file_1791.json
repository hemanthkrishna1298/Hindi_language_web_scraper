{"link": "https://www.jagran.com/bihar/araria-arariya-crops-damage-21689626.html", "text": "संवाद सूत्र, फुलकाहा (अररिया): नरपतगंज प्रखंड क्षेत्र में हुई गरज के साथ तेज बारिश ने एक बार फिर से किसानों की कमर तोड़ कर रख दी है। फसलों को काफी नुकसान हुआ है। बारिश से कई कच्चे मकान भी क्षतिग्रस्त हुए किसानों ने बताया कि नरपतगंज प्रखंड के गौड़राहा-विशनपुर, तामगंज, कन्हैली,फरही, खैरा, दुर्गापुर, लक्ष्मीपुर, मानिकपुर,अमरोरी, डुमरिया आदि गांव के अधिकतर की आय के साधन किसानी व आम के बगीचे हैं। इस बार मक्के की फसल काफी अच्छी थी। यास का कहर के का असर के बीच तेज आंधी-बारिश के कारण टिकोले भी गिरकर बर्बाद हो गये। मक्के की फसल चौपट हो गयी। बारिश से किसानों को काफी क्षति हुई है। सरकार सर्वेक्षण कराकर फसल क्षति की भरपाई करे। बताते चलें कि पिछले वर्ष भी कोरोना काल व लॉकडाउन के समय तेज आंधी-बारिश से नरपतगंज प्रखंड क्षेत्र में मक्का का फसल बर्बाद हो गया था लेकिन अब तक उन्हें मुआवजे नहीं मिला है। आंधी व बारिश ने किसानों को बेचैन कर दिया है। किसान खेतों में तैयार मकई की फसल को गिरा देख वह अपनी किस्मत का रोना रो रहे हैं, फसल के साथ हीं आम, लीची, पाट व मूंग की फसल बर्बाद हो गयी। कोरोना वायरस के बाद प्रकृति की इस मार ने किसानों के चेहरों पर चिता की लकीरें ला दी है। प्रभात यादव ने कहा बारिश से किसान की फसलों को भारी नुकसान पहुंचा है उन्होंने कहा कि पहले तेज आंधी आयी और फिर उसके बाद नरपतगंज प्रखंड के कई गांवों में झमाझम बारिश से खेतों पर तैयार हो रही फसलें बर्बाद हो चुकी है। उन्होंने किसानों की कर्ज माफी कर उचित मुआवजा देने की मांग सरकार से की है। \n\n\n\n\n\n\nविधि विधान से हुई शिल्पदेव भगवान विश्वकर्मा की पूजा \n\n यह भी पढ़ें \n\nEdited By: Jagran\n\n"}