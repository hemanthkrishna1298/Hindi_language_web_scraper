{"link": "https://www.divanshugeneralstudypoint.in/2018/08/bharat-me-rabar-utpadan.html", "text": "\n\n\n\n\n\n\n\n\nभारत में रबर का उत्पादन मुख्य रूप से दक्षिणी भारत में, विशेषकर केरल, कर्नाटक और तमिलनाडु राज्यों में होता है। केरल भारत का सबसे बड़ा रबर उत्पादक राज्य है।\nभौगोलिक दशाएं - रबर उत्पादन के लिए वार्षिक वर्षा न्यूनतम 200 सेंटीमीटर होनी चाहिए और 210 सेंटीग्रेड से 350 सेंटीग्रेड के बीच तापमान के साथ उष्ण-आर्द्र जलवायु होनी चाहिए। \nरबर की खेती के लिए सूर्य का तीव्र प्रकाश और गहरी दोमट, लाल एवं लैटेराइट मिट्टियां उपयुक्त मानी जाती है। इसके पौधे को समय-समय पर पर्याप्त मिश्रित उर्वरक की आवश्यकता होती है।\nउत्पादन: \nभारत के कुल उत्पादन का 85 प्रतिशत केवल केरल में होता है। केरल के कोट्टायम, क्वीलोन, त्रावणकोर, एर्नाकुलम, कोझीकोड, कोचीन और मालाबार प्रमुख है।\nतमिलनाडु में नीलगिरि, कन्याकुमारी, कोयम्बटूर, सलेम और मदुरई प्रमुख रबर उत्पादक क्षेत्र है। \nकर्नाटक में चिकमंगलूर और कूर्ग जिले प्रमुख हैं। \nइनके अतिरिक्त असम, पश्चिम बंगाल, त्रिपुरा, मेघालय, मिजोरम, मणिपुर, उड़ीसा, गोवा और महाराष्ट्र भी रबर का उत्पादन करते हैं। \nभारत में इस समय लगभग 5.22 लाख हैक्टेयर क्षेत्र में रबर की खेती होती है। थाईलैण्ड, इंडोनेशिया और मलेशिया के बाद भारत विश्व का चौथा सबसे बड़ा प्राकृतिक रबर उत्पादक देश है।\n\n\n\n\n\n"}