{"link": "https://www.indiatv.in/paisa/business-banks-begin-levying-charges-on-deposits-and-withdrawals-during-bank-holidays-non-business-hours-754688", "text": "\n\n Photo:FILE PHOTO बैंक में पैसे जमा कराता हुआ एक बैंक उपभोक्‍ता। (चित्र प्रतीकात्‍मक)\n\nनई दिल्‍ली। 1 नवंबर, 2020 से कई नए बैंकिंग नियम प्रभाव में आ गए हैं। कुछ बैंकों ने बैंक अवकाश और नॉन-बिजनेस घंटों के दौरान धन जमा करने या निकासी पर उपभोक्‍ताओं से शुल्‍क वसूलना शुरू कर दिया है। हालांकि, जनधन खाता धारकों को इन नियमों से राहत दी गई है और उन्‍हें ऐसा करने पर कोई शुल्‍क नहीं देना होगा।\n\n\nRelated Stories\n\n\n\n\n20 जनवरी को बैंक दे सकते हैं झटका, रुपए जमा करने से लेकर विभिन्‍न सेवाएं के देने होंगे पैसे\n\n\n\n\n\nएसबीआई ग्राहक ध्यान दें! पैसा जमा करने व चेक से लेन-देन पर देना होगा ज्यादा सर्विस चार्ज\n\n\n\n\n\nअब बैंक खाते में पैसा जमा करने और निकालने पर भी लगेगा शुल्‍क, इस बैंक ने बदले नियम\n\n\n\n\nयदि करेंट और ओवरड्रॉफ्ट खाताधारक एक दिन में एक लाख रुपये से अधिक जमा कराता है, तो उसे शुल्‍क देना होगा। वरिष्‍ठ नागरिकों को इस शुल्‍क से छूट मिलेगी।  \n\n\n\nमनीकंट्रोल के एक रिपोर्ट के मुताबिक, आईसीआईसीआई बैंक ने 1 नवंबर से शाम 6 बजे से सुबह 8 बजे के बीच नॉन-बिजनेस घंटों के दौरान एटीएम मशीन पर कैश जमा करने के लिए उपभोक्‍ताओं से 50 रुपए का सुविधा शुल्‍क लेना शुरू कर दिया है।\nइसके साथ ही, यदि कैश एक्‍सेप्‍टर/रिसाइकलर मशीन में एक माह में 10,000 रुपए से अधिक की राशि जमा करने पर, चाहे यह एक बार में हो या कई बार में, बैंक तब भी सुविधा शुल्‍क वसूलेंगे।\nआईसीआईसीआई बैंक ने कहा कि वरिष्‍ठ नागरिकों, बेसिक सेविंग एकाउंट्स, जनधन एकाउंट्स और दृष्टिहीन के साथ ही साथ स्‍टूडेंट्स एकाउंट्स पर इस तरह का कोई शुल्‍क नहीं लिया जाएगा।\n\n\n\n\n\nबैंक ऑफ बड़ोदा ने भी एक निर्धारित राशि से अधिक का लेनदेन करने के लिए उपभोक्‍ताओं से शुल्‍क वसूलना शुरू किया है। वहीं एक्सिस बैंक ने अगस्‍त में बैंक हॉलीडे पर धन जमा करने पर 50 रुपए का सुविधा शुल्‍क लगाना शुरू किया है।\n"}