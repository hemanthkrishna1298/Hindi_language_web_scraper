{"link": "https://sites.google.com/site/gyanvigyanvatika2/kagaja-evam-chapa-i-ka-aviskara?overridemobile=true", "text": "\n\nपेपर शब्द की उत्पत्ति किस देश में ...कागज के लिए प्रयोग किया जाने वाला पेपर शब्द पेपाइरस नामक शब्द से बना है। पेपाइरस प्राचीन मिस्र में लिखने के लिए प्रयोग किया जाने वाला एक प्रकार का सरकंडा होता था। मिस्रवासी पेपाइरस की छाल को एक-दूसरे पर रखकर कठोरता से दबा देते थे। इस प्रकार कागज की परतें तैयार हो जाती थीं।कागज बनाने की कला सर्वप्रथम किस देश में प्रयोग ...कागज बनाने की कला चीन में सर्वप्रथम प्रयोग में आई। चीनवासी फटे पुराने वस्त्रों को पानी में अधिक समय तक भिगोकर रखते थे। फिर उसको कूटकर लुगदी बनाकर कागज तैयार करते थे। इसके पहले प्राचीनकाल में लोग लिखने के लिए ताड़ और खजूर के पत्तों का प्रयोग करते थे।छपाई कला का आविष्कार कहां हुआ...कागज की तरह छपाई कला का आविष्कार भी चीनवासियों ने किया। वे लकड़ी के टुकड़ों, अक्षरों, शब्दों तथा डिजाइनों की खुदाई करते थे। इन्हें स्याही में डुबाकर कागज के टुकड़ों पर छपाई करते थे। आगे चलकर इसी विधि का प्रयोग करके पुस्तकें छापी जाने लगीं। 14३0 तक यूरोप में पुस्तकों की छपाई आंरभ हो चुकी थी।अक्षरों के ठप्पे सर्वप्रथम किसने बनाए...हालैंण्ड (नीदरलैंड) के लॉरेंट कॉस्टर ने लकड़ी का प्रयोग करके वर्णों के ठप्पे (ब्लॉक) तैयार किए। इन्हें कई प्रकार से व्यवस्थित तथा बार-बार प्रयोग करके अनेक पृष्ठों की छपाई की जा सकती थी।छपाई तकनीक का आविष्कारक किसे माना जाता है...जर्मनी के जॉन गुटेनबर्ग को आधुनिक छपाई तकनीक का आविष्कारक माना जाता है। उन्होंने प्रथम छापेखाने की स्थापना की थी। गुटेनबर्ग ने छपाई के लिए धातु के माध्यम से विभिन्न प्रकार के अक्षर बनाए। अक्षर बनाने के लिए उन्होंने सीसा(लेड) धातु का प्रयोग किया।तब छपाई किस प्रकार होती थी...तब प्रत्येक पंक्ति को बनाने के लिए शब्दों का प्रयोग किया जाता था। एक पृष्ठ बनाने के लिए कई पंक्तियां तैयार की जाती थीं। फिर छपाई के लिए उस पृष्ठ संरचना पर स्याही लगाई जाती थी। उसे दबाव डालकर छपाई की जाती थी।इस विधि से छपने वाली पहली पुस्तक क्या थी...सन 145३ के आसपास इस विधि से छपनी वाली पहली पुस्तक बाइबिल थी, जिसे भेड़ की खाल पर छापा गया था।\n\n"}