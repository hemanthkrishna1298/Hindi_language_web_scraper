{"link": "https://www.aajtak.in/india/story/Need-to-change-political-system-says-Rahul-126814-2012-11-04", "text": "Feedbackराजधानी के रामलीला मैदान में रविवार की महारैली में राहुल गांधी ने राजनीतिक तंत्र को आम आदमी विरोधी बताया. राहुल ने कहा कि सिस्‍टम को बदलना जरूरी है, एक ऐसा सिस्‍टम आना चाहिए जो कि आम आदमी की समस्‍याओं को सुनें. लेकिन विपक्ष ने कभी इन मुद्दों को नहीं उठाया. राहुल ने कांग्रेस की जमकर वाहवाही भी की.राहुल गांधी ने कहा कि कांग्रेस ने इतने सालों में कई उल्‍लेखनीय काम किए हैं. जनता को आरटीआई कांग्रेस ने ही दिया और आम आदमी को इससे लाभ भी मिल रहा है. उन्‍होंने किसानों के कर्ज माफ करने पर भी पार्टी की तारीफ की. विपक्ष पर निशाना साधते हुए राहुल ने कहा कि जब कांग्रेस ने जनता के हित में काम करने की कोशिश की तब-तब विपक्ष उनके खिलाफ शुरू हुआ है.राहुल ने कहा, भोजन अधिकार का बिल भी तैयार है और इसे जल्‍द लाया जाएगा. राहुल ने लोकपाल बिल को भी पास करवाने की बात की. राहुल ने युवाओं को आगे आने की अपाल की और कहा कि व्‍यवस्‍था को बदलने के लिए युवाओं को आगे आना होगा. उन्‍होंने एफडीआई के मुद्दे पर सरकार को बधाई दी."}