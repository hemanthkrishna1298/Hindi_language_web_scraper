{"link": "https://www.aajtak.in/education/history/story/world-history-general-knowledge-facts-about-england-industrial-revolution-in-hindi-214684-2014-07-10", "text": "Feedback18वीं शताब्दी के उत्तरार्ध और उन्नीसवीं शताब्दी के पूर्वार्ध में कुछ पश्चिमी देशों के तकनीकी, सामाजिक, आर्थिक और सांस्कृतिक स्थिति में काफी बड़ा बदलाव आया. इसे ही औद्योगिक क्रान्ति के नाम से जाना जाता है.यह सिलसिला ब्रिटेन से आरम्भ होकर पूरे विश्व में फैल गया. औद्योगिक क्रान्ति का सूत्रपात वस्त्र उद्योग के मशीनीकरण के साथ आरम्भ हुआ. उन्नीसवी सदी के प्रथम दो दशकों में पूरी तरह से धातु से बने औजारों का विकास हुआ. इसके परिणामस्वरूप दूसरे उद्योगों में काम आने वाली मशीनों के निर्माण को गति मिली. 19वी शताब्दी में यह पूरे पश्चिमी यूरोप और उत्तरी अमेरिका में फैल गयी. औद्योगिक क्रांति से जुड़े महत्‍वपूर्ण तथ्‍य इस प्रकार हैं:(1) औद्योगिक क्रांति की शुरुआत इंग्‍लैंड में हुई. (2) इंग्‍लैंड में औद्योगिक क्रांति की शुरुआत सूती कपड़ा उद्योग से हुआ. (3) मैनचेस्‍टर से वर्सले तक ब्रिंटले नामक इंजीनियर ने (1761 ई. में) नहर बनाई. (4) रेल के जरिए खानों से बंदरगाहों तक कोयला ले जाने के लिए भाप इंजन का इस्‍तेमाल जार्ज स्‍टीफेंसन ने किया. (5) औद्योगिक क्रांति की दौर में इंग्‍लैंड का प्रतिद्वंदी जर्मनी था. (6) तेज चलने वाले शटर का आविष्‍कार जॉन (1733 ई. में) किया. (7) स्पिनिंग म्‍यूल का आविष्‍कार क्राम्‍पटन (1776 ई.) ने किया. (8) घोड़ा द्वारा चलाए जाने वाला करघा का कार्ट राइट ने किया. (9) सेफ्टी लैंप का आविष्‍कार हम्‍फ्री डेवी ने (1815 ई.) में किया."}