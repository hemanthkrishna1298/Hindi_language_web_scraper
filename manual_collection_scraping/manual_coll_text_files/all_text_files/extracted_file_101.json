{"link": "https://economictimes.indiatimes.com/hindi/news/gst-economic-growth-india/articleshow/58238860.cms", "text": "नयी दिल्ली. नोटबंदी से भारतीय अर्थव्यवस्था को मामूली झटका ही लगा है. वस्तु एवं सेवा कर (जीएसटी) के क्रियान्वयन से भारतीय अर्थव्यवस्था रफ्तार पकड़ेगी और चालू वित्त वर्ष 2017-18 में भारत की सकल घरेलू उत्पाद (जीडीपी) की वृद्धि दर 7.2 प्रतिशत पर पहुंच जाएगी. विश्व बैंक की दक्षिण एशियाई अर्थव्यवस्था पर रिपोर्ट में यह अनुमान लगाया गया है. \n\n\nजीएसटी के मुद्दे पर जंतर-मंतर पर प्रदर्शन\nविश्व बैंक का कहना है कि 2018-19 में भारतीय अर्थव्यवस्था की वृद्धि दर और बढ़कर 7.5 प्रतिशत हो जाएगी. \n\nरिपोर्ट में कहा गया है कि नोटबंदी से छोटी और अनौपचारिक अर्थव्यवस्था पर असर, वित्तीय क्षेत्र पर दबाव तथा वैश्विक वातावरण में अनिश्चितता से आर्थिक वृद्धि को उल्लेखनीय जोखिम का सामना करना पड़ सकता है. \n\n\n1991 के बाद GST सबसे बड़ा आर्थिक सुधार\nइसमें कहा गया है कि कच्चे तेल और अन्य जिंसों की कीमतों में तेज वृद्धि का भी अर्थव्यवस्था पर नकारात्मक प्रभाव पड़ेगा. विश्व बैंक ने कहा कि निवेश कम रहने तथा नोटबंदी के प्रभाव आदि की वजह से 2016-17 में भारतीय अर्थव्यवस्था की वृद्धि दर 6.8 प्रतिशत रहेगी, लेकिन 2017-18 में यह बढ़कर 7.2 प्रतिशत पर पहुंच जाएगी. \n\nइसमें कहा गया है कि समय पर और सुगम तरीके से जीएसटी के क्रियान्वयन से 2017-18 में आर्थिक गतिविधियांे को उल्लेखनीय लाभ मिल सकता है. रिपोर्ट में अनुमान लगाया गया है कि 2019-20 में आर्थिक वृद्धि दर मामूली और बढ़कर 7.7 प्रतिशत पर पहुंच जाएगी. (भाषा)\n"}