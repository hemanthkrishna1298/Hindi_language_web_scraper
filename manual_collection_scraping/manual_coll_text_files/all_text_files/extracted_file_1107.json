{"link": "https://ndtv.in/india-news/telangana-realtor-struck-a-pot-of-gold-while-digging-a-plot-finds-antique-ornaments-2409672", "text": "तेलंगाना में रीयल एस्टेट से जुड़े एक शख्स की उस वक्त किस्मत चमक गई जब उसे खुदाई के दौरान जमीन में गड़ा खजाना मिला. तेलंगाना में एक रियल्टर को प्लाट की खुदाई के दौरान सोने से भरा एक मटका मिला. मटके में प्राचीन आभूषण रखे थे, जिसका इस्तेमाल मूर्तियों को सजाने के लिए होता है.रियल्टर तेलंगाना के जनगांव जिले के पेमबार्थी गांव में हैदराबाद-वारंगल राष्ट्रीय राजमार्ग के पास 11 एकड़ के एक जमीन के टुड़के को बराबर करवा था, उस दौरान उसे तांबे का एक मटका मिला. जमीन को बराबर करने के काम में जुटे लोगों ने मटके को तोड़कर देखा तो उसमें सोने और चांदी के जेवरात थे.बताया जा रहा है कि मटके में चांदी के 1.727 किलोग्राम जेवरात थे जबकि सोने के 187.45 ग्राम वजन के जेवरात थे. इसमें झुमके, नाक की रिंग, मोती, पायल समेत अन्य चीजें शामिल हैं.खजाना मिलने की खबर फैलते ही गांववाले एकत्र हो गए हैं और धार्मिक परंपराओं के मुताबिक उन्होंने उस स्थान पर नारियल फोड़ने के साथ अगरबत्ती जलाई और फूल-माला चढ़ाए. माना जा रहा है कि यह खजाना किसी देवी का है.हालांकि, जमीन के मालिक नरसिम्हुलु को गहने रखने के लिए नहीं मिलेंगे. यह पता लगाने के लिए कि जमीन और कुछ तो नहीं दबा है, जमीन में और खुदाई की जाएगी.जिले के एडिशनल कलेक्टर भास्कर ने इंडियन ट्रेजर ट्रोव एक्ट 1878 के तहत खजाने का प्रभार ले लिया है. उन्होंने कहा कि आभूषणों को वारंगल शहरी जिला कोषागार में रखा जाएगा. उम्मीद की जा रहा है कि पुरातत्व विशेषज्ञों जेवरातों का अध्ययन करेंगे.पढ़ें देश-विदेश की ख़बरें अब हिन्दी में (Hindi News) | कोरोनावायरस के लाइव अपडेट के लिए हमें फॉलो करें |लाइव खबर देखें:फॉलो करे:"}