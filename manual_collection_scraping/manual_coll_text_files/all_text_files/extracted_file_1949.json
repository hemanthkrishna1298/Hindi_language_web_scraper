{"link": "https://www.livehindustan.com/career/story-instructions-for-payment-of-increment-to-the-employees-of-madhya-pradesh-higher-education-department-4288166.html", "text": " मध्यप्रदेश के उच्च शिक्षा मंत्री डॉ मोहन यादव ने उच्च शिक्षा विभाग के सभी कर्मचारियों खासकर शासकीय विश्वविद्यालयों के कर्मचारियों को वेतन वृद्धि भुगतान का ऐलान किया है। उन्होंने कहा है कि राज्य शासन द्वारा लिए गए निर्णय के तहत समस्त शासकीय विश्वविद्यालयों और मध्य प्रदेश हिंदी ग्रंथ अकादमी के कर्मचारियों को भी वार्षिक वेतन वृद्धि का लाभ मिलेगा।  \nराज्य सरकार के फैसले के अनुसार, 1 जुलाई 2020 को देय वेतन वृद्धि 1 जुलाई 2021 की वेतन वृद्धि के साथ तथा 1 जनवरी 2021 को देय वेतनवृद्धि 1 जनवरी 2022 को देय वेतन वृद्धि के साथ देने के निर्देश दिए गए हैं।\nडॉ यादव ने कहा कि वार्षिक वेतन वृद्धि के संबंध में वित्त विभाग की अनापत्ति प्राप्त हो गई है। राज्य शासन के कर्मचारियों के अनुसार ही शासकीय विश्वविद्यालय के सभी कर्मचारियों, अधिकारियों व अन्य को वार्षिक वेतन वृद्धि का लाभ मिलेगा।\n\nउच्च शिक्षा मंत्री @DrMohanYadav51 ने कहा है कि राज्य शासन द्वारा लिए गए निर्णय के परिप्रेक्ष्य में समस्त शासकीय विश्वविद्यालयों और मध्य प्रदेश हिंदी ग्रंथ अकादमी के कार्मिकों को भी वार्षिक वेतन वृद्धि का लाभ मिलेगा। pic.twitter.com/MxFPGKWLO4\n— Higher Education Department, MP (@highereduminmp) August 2, 2021 \n"}