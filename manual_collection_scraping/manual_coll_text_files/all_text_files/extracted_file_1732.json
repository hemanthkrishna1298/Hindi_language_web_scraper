{"link": "http://www.hpagrisnet.gov.in/hpagris/animalhusbandry/Default.aspx?SiteID=3&PageID=987", "text": "हिमाचल प्रदेश की जलवायु अंगोरा खरगोश पालन हेतु अनुकूल है| अंगोरा पालन प्रदेश के कृषकों व बेरोजगार युवक/युवतियों द्वारा अपनाया जा रहा है| आरंभ में खरगोश प्रजनन फार्म नगवाई(ज़िला मण्डी) में 1984 में स्थापित किया गया था| इसके पश्चात पालमपुर में संन 1986 में दूसरे खरगोश प्रजनन प्रक्षेत्र खोला गया| इन प्रक्षेत्रों में जर्मन अंगोरा खरगोश रखे जाते हैं| अंगोरा खरगोश की ऊन मुलायम और बारीक होती है, जिसकी बाज़ार में अच्छी कीमत मिलती है| अंगोरा खरगोश पालन के इच्छुक व्यक्तियों को विभागीय प्रक्षेत्रों पर प्रशिक्षण प्रदान करवाया जाता है|अंगोरा खरगोश पालन प्रारम्भ करने से पहले इसके बारे में जानकारी होना आवश्यक है जो इस प्रकार है:-गर्भधान के 14 दिन के बाद गर्भ हेतु जांच की जाती है| यदि गर्भधारन न हुआ हो तो दोबारा से मादा को नर के पास ले जा कर समागम करवाया जाता है| गर्भ के 25वें दिन नैस्टबाक्स लगा दिए जाते है| गर्भित मादा की विशेष देखभाल की जानी चाहिए| गर्भित मादा 31वें दिन बच्चे देती है| बच्चे जनने के तुरंत बाद माँ बच्चों को दूध पिलाने लगती है| जब खरगोश के बच्चों का जन्म होता है उनके शरीर पर बाल नहीं होते फैन; रंग लाल और आंखें बंद होती है| तापमान को सामान्य रखने के लिए उन्हें एक ही स्थान पर रखना आवश्यक होता है| मादा अपने बच्चों को चौबीस घण्टों में एक ही बार लगभग 5-7 मिनट तक ही दूध पिलाती है और यदि कोई बच्चा दूध पीने से रह जाए तो वह अत्यंत कमज़ोर हो जाता है| जन्म से 11-12 दिन में वह चुस्त और फुरतीले हो जाते है और हरी घास/पैलेट; दाने को मुंह मारने लगते है| लगभग 4-5 सप्ताह की आयु होने पर इन बच्चों को माँ से अलग कर दिया जाता है| इसे वीनिंग कहते है| अंगोरा खरगोश से वर्ष में 5-6 बार बच्चे लिए जा सकते हैं तथा प्रत्येक बार औसतन 6 बच्चे उत्पन्न होते है|अंगोरा खरगोश मुख्यत: अपनी बहतरीन ऊन के लिए पाले जाते है| एक वयस्क खरगोश से वर्ष में 4 बार ऊन उतारी जाती है औसतन एक खरगोश 200 से 250 ग्राम ऊन देता है| पहली ऊन की कटाई खरगोश की 60 दिन की उमर पर कर देनी चाहिए लेकिन दिसंबर ; जनवरी में सर्दी के मौसम में ऊन नहीं काटनी चाहिए|"}