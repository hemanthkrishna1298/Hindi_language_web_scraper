{"link": "https://economictimes.indiatimes.com/hindi/wealth/nivesh/what-is-perpetual-bond/articleshow/67522488.cms?from=mdr", "text": "निवेश की दुनिया में अक्सर हमारे सामने ऐसे कई शब्द आते हैं, जिनका मतलब हमें नहीं पता होता है. इन्हें समझ लेने के बाद निवेश में आसानी होती है. इससे नए विकल्पों में पैसा लगाने का रास्ता भी खुलता है. इसी कड़ी में आज हम आपको परपेचुअल बॉन्ड के बारे में बता रहे हैं. \n\n1. परपेचुअल बॉन्ड बिना मैच्योरिटी की तारीख वाले बॉन्ड होते हैं. \n\nइसे भी पढ़ें : \nनिवेश के लिए कैसा है पराग पारेख लॉन्ग टर्म इक्विटी फंड?\n\n2. इन्हें जारी करने वाले के पास इस बॉन्ड को निर्धारित अवधि के बाद बायबैक करने का विकल्प रहता है. इस विकल्प का इस्तेमाल अमूमन बॉन्ड इश्यू करने की तारीख के पांच साल बाद किया जाता है.\n\n3. भारत में परपेचुअल बॉन्ड स्टॉक एक्सचेंजों में सूचीबद्ध होते हैं. इस तरह निवेशक एक्सचेंज पर इन्हें खरीद या बेच सकते हैं. \n\nइसे भी पढ़ें : \nक्या छोटे निवेशकों को स्मॉलकैप फंडों में निवेश करना चाहिए?\n\n4. इन बॉन्डों को अमूमन बड़ी मैन्यूफैक्चरिंग कंपनियां या बैंक जारी करते हैं. इनकी मदद से वे अपनी लंबी अवधि की पूंजी की जरूरतों को पूरा करते हैं. \n\n5. इन बॉन्डों के साथ लिक्विडिटी, ब्याज दर और क्रेडिट का जोखिम होता है. इसलिए निवेशकों को इनमें पैसा लगाने से पहले इन तीनों ही पहलुओं को देख लेना चाहिए. \n\nइस पेज की सामग्री सेंटर फॉर इंवेस्टमेंट एजुकेशन एंड लर्निंग (सीआईईएल) के सौजन्य से. गिरिजा गादरे, आरती भार्गव और लब्धि मेहता का योगदान. \n\nहिंदी में पर्सनल फाइनेंस और शेयर बाजार के नियमित अपडेट्स के लिए लाइक करें हमारा फेसबुक पेज. इस पेज को लाइक करने के लिए \nयहां क्लिक करें.\n\n"}