{"link": "https://ndtv.in/india-news/budget-2021-1-4-increase-in-jobs-in-government-departments-in-two-years-2361547", "text": "प्रतीकात्मक तस्वीरसरकारी विभागों द्वारा मार्च, 2019 से मार्च, 2021 के दौरान अनुमानत: 1.4 लाख नौकरियां जोड़ने का अनुमान है. सोमवार को पेश बजट 2021-22 में यह जानकारी दी गई है.बजट दस्तावेजों के अनुसार, सरकारी प्रतिष्ठानों में एक मार्च, 2019 तक कर्मचारियों की कुल संख्या 32,71,113 थी. इसके अगले महीने (मार्च 2021) की पहली तारीख तक बढ़कर 34,14,226 पर पहुंच जाने का अनुमान है. यानी इस अवधि में सरकारी नौकरियों में 1,43,113 की बढ़ोतरी का अनुमान है. बजट दस्तावेजों के अनुसार, मार्च, 2019 से मार्च, 2021 के दौरान कृषि, सहकारिता और कृषक कल्याण विभाग में 2,207 नयी नौकरियों के सृजन का अनुमान है.एक मार्च, 2019 को इस विभाग में कर्मचारियों की संख्या 3,619 थी, जिसे इस साल एक मार्च तक बढ़कर 5,826 पर पहुंचने का अनुमान है. इसी तरह नागर विमानन मंत्रालय में इस अवधि में नौकरियों में 2,312 की वृद्धि का अनुमान है. रक्षा मंत्रालय में भी कर्मचारियों की संख्या दो साल में 80,463 से बढ़कर 93,000 पर पहुंचने का अनुमान है. संस्कृति मंत्रालय में कर्मचारियों की संख्या में 3,638, पृथ्वी विज्ञान मंत्रालय में 2,859, पर्यावरण, वन एवं जलवायु परिवर्तन मंत्रालय में 2,263, विदेश मंत्रालय में 2,204, वाणिज्य विभाग में 2,139 और इलेक्ट्रॉनिक्स एवं सूचना प्रौद्योगिकी मंत्रालय में 1,452 की वृद्धि का अनुमान है.पढ़ें देश-विदेश की ख़बरें अब हिन्दी में (Hindi News) | कोरोनावायरस के लाइव अपडेट के लिए हमें फॉलो करें |लाइव खबर देखें:फॉलो करे:"}