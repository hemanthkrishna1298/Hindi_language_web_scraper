{"link": "https://www.jagran.com/punjab/fatehgarh-sahib-knowledge-of-sowing-of-wheat-with-super-seeder-machine-21007370.html", "text": "संवाद सहयोगी, फतेहगढ़ साहिब : कृषि व किसान भलाई विभाग द्वारा पराली को आग न लगाने संबंधी चलाई जा रही जागरूकता मुहिम के तहत ब्लाक खेड़ा के गांव सद्दोमाजरा और कोटला भाईका चालई गई। इस दौरान किसान मनविदर सिंह के खेत में सुपर एसएमएस कंबाइन से धान की कटाई करवाने उपरांत सुपर सीडर मशीन से बीजी गई गेहूं के खेत का दौरा किया। मुख्य कृषि अफसर डा. सुरजीत सिंह वालिया ने बताया कि किसान मनविदर सिंह के पास अपनी 11 एकड़ जमीन है और यह किसान दो अन्य किसानों गुरप्रीत सिंह और विक्रमजीत सिंह के साथ मिलकर लगभग 90 एकड़ जमीन ठेके पर लेकर खेती कर रहे हैं। इन्होंने पिछले चार वर्षो से पराली को आग लगाए गेहूं की बीजाई की है। किसान पहले रोटावेटर और हैप्पी सीडर का प्रयोग करता था, लेकिन इस साल इस किसान ने सुपर सीडर मशीन खरीदी है, जिससे वह गेहूं की बीजाई कर रहा है। \n\n\n\n\n\n\nगणपति बाप्पा मोरिया, अगले बरस तू जल्दी आ के जयघोषों से गूंजा शहर \n\n यह भी पढ़ें \n\n प्रोजेक्ट डायरेक्टर डा. गुरप्रेम सिंह बेदी ने किसानों को सुपर सीडर मशीन बारे और पराली प्रबंधन के लिए बरती जाती विभिन्न खेती मशीनरी बारे तकनीकी जानकारी दी। उन्होंने कहा कि पराली को मलचर के तौर पर बरत कर जमीन की उपजाऊ शक्ति बढ़ाई जा सकती है। डा. हरमनजीत सिंह ने कहा कि ऐसा करने से भूमि का उपजाऊपन रहता है और फसल भी पहले से अधिक होती है। डा. जितेंद्र सिंह ने किसानों को धान की पराली को आग लगाने से होने वाले नुकसान बारे भी बताया। उन्होंने कहा कि किसान केवल पीएयू से प्रामाणित किस्तों और सिफारिश अनुसार ही खाद का प्रयोग करें। \nEdited By: Jagran\n\n"}