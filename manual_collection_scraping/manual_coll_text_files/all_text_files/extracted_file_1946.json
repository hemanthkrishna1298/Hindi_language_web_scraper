{"link": "https://www.livehindustan.com/auto/story-new-toll-plaza-guidelines-new-rules-for-toll-tax-no-need-to-pay-if-wait-time-exceeds-10-seconds-4069070.html", "text": " गाड़ी चलाने वालों के लिए ये खबर किसी खुशखबरी से कम नहीं है। दरअसल, NHAI ने टोल प्लाजा के नियम में एक बड़ा बदलाव किया है। बता दें कि कुछ समय पहले ही सरकार ने हाईवे पर यात्रा को सुविधाजनक बनाने के लिए  फास्ट टैग सिस्टम को लागू किया था। जिससे टूल प्लाजा पर गुजरने वाले वाहनों को टोल टैक्स देने के लिए लंबी लाइनों  में न लगना पड़े।   \n \nये भी पढ़ें:- Honda की इस स्पोर्ट बाइक पर मिल रहा है बंपर कैशबैक ऑफर, होगी भारी बचत\n \nये है नया रूल \nअब सरकार ने टोल प्लाजा को लेकर एक बड़ा नियम बनाया है जिसके मुताबिक अगर टोल प्लाजा पर किसी वाहन को 100 मीटर से ज्यादा लंबा जाम मिलता है तो वाहनों वाहनों से टोल टैक्स नहीं वसूला जाएगा। इसके अलावा, अगर वाहनों को टोल टैक्स का भुगतान के लिए 10 सेकंड से ज्यादा का इंतजार करना पड़े, तो इस स्थिति में भी टोल टैक्स फ्री कर दिया जाएगा। ऐसा इसलिए किया जा रहा है ताकि टोल प्लाजा पर ट्रैफिक के बढ़ने वाला जाम नहीं लगे और वाहनों की आवाजाही सामान्य गति से चलती रहे। \n \nनए रूल को लागू करने के लिए किया जाएगा ये काम \nनए रूल को लागू करने के लिए टोल कलेक्शन पॉइंट्स पर भी पीली लाइनें खींची जाएंगी, टोल ठेकेदार को निर्देश दिया जाएगा कि अगर ट्रैफिक पीली लाइन से आगे जाता है तो वाहन चालकों के लिए टोल माफ कर दिया जाए। राष्ट्रीय राजमार्ग प्राधिकरण का कहना है कि फास्टैग अनिवार्य होने के बाद ज्यादातर टोल प्लाजा में वाहनों को इंतजार नहीं करना पड़ता है जिसके चलते 100 मीटर की लंबी लाइनें नहीं लगती। \n \nये भी पढ़ें:- Yamaha ने लॉन्च की सबसे दमदार मोटो-स्कूटर, पावर और परफॉर्मेंस से देती है स्पोर्ट बाइक का मजा   \n \n96% टोल प्लाजा यूज कर रहे हैं फास्टैग सिस्टम\nNHAI के आकड़ों के अनुसार अब टोल प्लाजा पर पहुंचने वाले 96 प्रतिशत वाहनों से भुगतान फास्टैग (FASTag) के जरिए लिया जा रहा है। वहीं, कुछ टोल बूथ पर यह 99 प्रतिशत तक दर्ज किया गया है। बता दें कि हाईवे पर जाम से मुक्त रखने के लिए और वाहनों की आवाजाही तेज करने के लिए NHAI ने फास्टैग टोल कलेक्शन को फरवरी 2021 से अनिवार्य कर दिया है।\n \n"}