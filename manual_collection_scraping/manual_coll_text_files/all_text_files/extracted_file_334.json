{"link": "https://hi.vikaspedia.in/agriculture/crop-production/91d93e930916902921-915947-93293f90f-90592894193690293893f924-91594393793f-924915928940915/92b94293294b902-915940-93594d92f93593893e92f93f915-916947924940/91794d930940928-93993e909938-92a93e932940-93993e909938-92e947902-92b94293294b902-915940-916947924940", "text": "ग्रीन हाउस / पाली हाउस में फूलों की खेतीपरिचयग्रीन या पाली हाउस कई प्रकार के होते हैं?ग्रीन हाउस में फूलों को कैसे उगाया जाए?ग्रीन हाउस का  प्रंबधन कैसे करें?किसान ग्रीन हाउस कैसे बनाएं?इन्हें बनाने में क्या खर्च लगेगा?ग्रीन हाउस में पौधों का चुनाव कैसे करें और क्या सावधनियां रखें?परिचय\nहमारे देश की जलवायु ऐसी है जहाँ सभी प्रकार के फूल उगाये जाते हैं। किन्तु वर्तमान समय की विशेष आवश्यकताओं की पूर्ति के लिए नियंत्रित वातावरण में फूल उपजाए जाते हैं, जो समान्यतः खुले वातावरण में ठीक से नहीं उपजाए जा सकते हैं।\nग्रीन हाउस एक ऐसा ढाँचा है जो पारदर्शी या पारभासी शीट या कपड़े से ढंका होता है। यह इतना बड़ा पूर्णतया या अर्धवातावरणीय नियंत्रित होता है है जिसमें फूलों की उचित वृद्धि तथा उत्पादकता प्राप्त करने के लिए उगाया जाता है।\nग्रीन या पाली हाउस कई प्रकार के होते हैं?\nवर्तमान समय में वातावरण के नियंत्रण के दृष्टिकोण से ग्रीन हाउस को तीन श्रेणियों में बांटा जा सकता है-\nपूर्णतया नियंत्रित, अर्ध नियंत्रित या प्राकृतिक रूप से नियंत्रित\nअर्ध नियंत्रित या प्राकृतिक रूप से नियंत्रिंत कम लागत वाले होते है। भारत में पुष्प सम्बन्धी अनुसन्धान की प्राथमिकताएं सुनिश्चित करते हुए यह निश्चित किया गया कि कम्यूटरीकृत एवं जलवायु नियंत्रित ग्रीन हाउस में कटे पुष्पों एंव गृह पौधों के उतपादन का मानकीकरण करना। विदेशी मुद्रा अर्जित करने में ग्रीन हाउस एक सकारात्मक साधन है। पुष्पों एवं पौधों की सुनिश्चित आपूर्ति नियमित रूप से होना आनिवार्य है।\nग्रीन हाउस में फूलों को कैसे उगाया जाए?\nपालमपुर, हिमाचल प्रदेश में ग्रीन हाउस में पौधों को उगाने के लिए एक अनुसन्धान केंद्र स्थापित किया गया है। ग्रीन हाउस पुष्प हाउस पुष्प एवं पौध उत्पादन एक जटिल एवं परिष्कृत तकनीक है। इसकी सफलता वातावरणीय घटकों जैसे तापक्रम, आर्द्रता, प्रकाश, वायु परिभ्रमण के नियंत्रण हेतु कुशलता की उपलब्धता एवं सुविधाएं, फसल या पुष्प के प्रकार पर निर्भर करती है।\nप्रत्येक पुष्प  के पुष्पन का एक निश्चित समय होता है इसलिए समान्य क्रियाओं का ज्ञान जो पुष्पन को प्रभावित करता है प्राथमिक आवश्कता है। ग्रीन हाउस में ये सभी स्थितियां अनुकूल स्वरुप में रहना चाहिए जिससे कि पुष्प अपने स्वाभाविक रूप से पुष्पन कर सके।\nपौधों की वानस्पतिक वृद्धि पूर्ण हो जाने पर पुष्पन आने देना चाहिए। इसलिए या आवश्यक है कि उसकी वृद्धि के लिए सिंचाई एवं जल प्रंबध, पौध पोषण, पौध संरक्षण आदि की अनुकूल अवस्थाएँ निर्मित की जानी चाहिए। उचित वृद्धि न होने पर पुष्पन हो जाने से पुष्पों की संख्या भार तथा गुणवत्ता प्रभावित होती है।\nग्रीन हाउस का  प्रंबधन कैसे करें?\nग्रीन हाउस के प्रंबधन में जरुरी है पौधों की वृद्धि तथा पुष्पन के लिए आवश्यक प्राकृतिक या अनुकूल वातावरण जो उसके लिए उचित हो। तापक्रम जितना ही अधिक होगा, पौधों की वृद्धि उतनी ही तीव्रता से होती है। इसलिए उसकी देखभाल पूर्ण सतर्कता से करनी चाहिए। अंधकारमय वातावरण में पौधों की वृद्धि धीमी हो जाती है। पौधों का तापक्रम अधिक हो जाने से झुलसने से बचाना चाहिए।\nपौधों में जल की आवश्यकता दो प्रकार की है- एक तो उनके क्रियाओं के सुचारू रूप से चलाने तथा दूसरी आवश्यकता ग्रीन हाउस के वातावरण को ठंडा बनाए रखने की है। वातन का उपयुक्त नियमन होना चाहिए, जिससे पाली हाउस के तापक्रम और आर्द्रता को आवश्यकतानुसार बनाए रखा जाए। अवांछनीय गैस नियंत्रित रहे तथा उचित छाया का प्रबंध हो जिससे  पौधे न झुलसे। पौध उगाने का माध्यम- मिट्टी आदि को महीन होना चाहिए और रेत तथा रेशा की मात्रा अधिक हो जिससे जल निकास ठीक हो। माध्यम में नमी एवं पी. एच ऐसा रहे ताकि पोषक तत्व आसानी से पौधे ले सकें।\nकिसान ग्रीन हाउस कैसे बनाएं?\nग्रीन हाउस में उचीत तापक्रम पर पुष्पों को उगाया जाता है। यह ग्रीष्म ऋतु में शीतल एवं शीत ऋतु में गर्म रखा जाता है। इसे ऐसी दिशा में बनाया जाता है जिससे अधिकतम सूर्य प्रकाश मिले। बहुविस्तार या मल्टी स्पान में यह दिशा उत्तर से स्क्धीन रखी जाती है। उत्तरी दीवारों पर वातन के लिए पंखे तथा दक्षिणी दीवार पर वातन प्रवेश होता है। उत्तरी दीवार पारदर्शी पदार्थों से बनाई जाती है।\nइनका ढाँचा अल्युमिनियम या कलाईदार स्टील का बनाया जाता है। इस प्रकार कई तरह के ग्रीन हाउस बनाए जाते हैं - धरातल से धरातल ग्रीन हाउस, गैवल टाइप ग्रीन हाउस तथा कोनिया टाइप ग्रीन हाउस। पाली हाउस ग्रीष्म ऋतु में पौधों को शीतलता देने के लिए बनाये जाते हैं। इनके मध्य की उंचाई 3 मीटर रखी जाती है। लोहा के पाइप को मोड़कर 3-4 मीटर की अंतर पर लगाया जाता है। इनके मध्य में इस प्रकार जोड़ा जाता है कि आर्क का आकार ले। निचली सुरंग की बनावट में सुरंगे 1-1.6 मीटर ऊँची होती है। इन्हें स्टील की नलिकाओं या बांस को मोड़कर गोल आकार दिया जाता है और स्वच्छ पोलीथिन से ढँक दिया जाता है। इन्हें बनाने में लागत कम आती है।\nइन्हें बनाने में क्या खर्च लगेगा?\nग्रीन हाउस के टाइप के अनुसार खर्च होगा। जैसे-नेट हाउस में 250-300 रुपया प्रति मीटर, प्राकृतिक संचालित ग्रीन हाउस-एल.डी.पी.ई. की छत  450-500 रुपया प्रति वर्गमीटर, फैन और पैड शीतलित ग्रीन हाउस- एल.डी.पी.ई. की छत  100 रुपया प्रति वर्गमीटर, फैन और पैड शीतलित ग्रीन हाउस- 2000-3000 रुपया प्रति वर्गमीटर।\nग्रीन हाउस में पौधों का चुनाव कैसे करें और क्या सावधनियां रखें?\nफूलों का उत्पादन लक्ष्य एक व्यवसायी की तरह लाभ प्राप्त करना है। अतः जून फूलों का पूर्ण विक्रय हो उसे ही उगाएं। यह एक भारी पूंजी उद्योग है जिसमें आर्थिक लाभ का पक्ष निर्णायक सिद्ध होगा।\nउपज तकनीकी कुशलता एवं उपलब्ध साधनों पर निर्भर करती है। अतः उचित एवं समय पर रोपण सामग्री का उपलब्ध होना जरुरी है। सामान्य रूप से कटे फूल के लिए बेड बनाए जाते हैं, पर आवश्यकता के अनुसार गमले में भी पौधे लगाएँ जाते हैं। ग्रीन हाउस में पौध-संरक्षण भी जरुरी है। किसी तरह की बीमारियों का प्रकिप होने उनका पूर्ण रूप से निराकरण करें। सफाई और स्वच्छता जरुरी है। फर्श तथा क्यारियों या गमलों की सफाई समय लर करें।\n \n स्त्रोत: कृषि विभाग, झारखण्ड सरकार"}