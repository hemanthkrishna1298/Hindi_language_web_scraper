{"link": "https://www.indiatv.in/paisa/my-profit-rbi-announces-positive-pay-feature-to-help-avert-cheque-frauds-731746", "text": "\n\n Photo:AMFAM RBI announces positive pay feature to help avert cheque frauds\n\nनई दिल्‍ली। भारतीय रिजर्व बैंक के गवर्नर शक्तिकांत दास ने कहा कि चेक से लेनदेन में धोखाधड़ी रोकने के लिए बैकिंग प्रणाली में पॉजिटिव पे फीचर उपलब्ध कराया जाएगा। पॉजिटिव पे फीचर के तहत चेक जारी करने वाले  व्यक्ति को चेक जारी करने से पहले चेक की फोटो खींचकर उसे उसे बैंक की मोबाइल एप पर अपलोड करना होगा।\n\n\nRelated Stories\n\n\n\n\nकोविड-19 महामारी के अधिक समय तक खिंचने से अर्थव्यवस्था के लिए जोखिम बढ़ेगा: आरबीआई\n\n\n\n\n\nउद्योग जगत, विशेषज्ञों ने आरबीआई की मौद्रिक नीति घोषणा का स्वागत किया \n\n\n\n\n\nनकद कर्ज, ओवरड्राफ्ट सुविधा लेने वाले ग्राहकों का चालू खाता खोलने पर रोक\n\n\n\n\nमौद्रिक नीति की द्विमासिक समीक्षा के बाद दास ने कहा कि चेक भुगतान की सुरक्षा को अधिक मजबूत बनाने के लिए 50,000 रुपए या उससे अधिक मूल्य के सभी चेक के लिए पॉजिटिव पे फीचर लाने का निर्णय किया गया है। उन्होंने कहा कि 50,000 रुपए की इस सीमा के तहत संख्या की दृष्टि से करीब 20 प्रतिशत और भुगतान मूल्य के हिसाब से 80 प्रतिशत लेनदेन आ जाएगा।\n\n\n\nइस संबंध में अन्य दिशा-निर्देश जल्द जारी किए जाएंगे। देश का दूसरा सबसे बड़ा निजी बैंक आईसीआईसीआई बैंक बिना किसी सीमा के 2016 से अपने ग्राहकों को इस तरह की सुविधा दे रहा है। इस सुविधा से बैंक को किसी लाभार्थी के चेक जमा करने से पहले पता होता है कि उसके ग्राहक ने चेक जारी किया है। इससे चेक पर भुगतान देने से पहले बैंक कर्मचारी इसका मिलान उसके पास पहले से उपलब्ध सूचना से कर सकता है। इस नए फीचर की मदद से ऐसा कोई भी चेक, जहां कोई धोखाधड़ी होने की संभावना होगी, उसे रोकने में मदद मिलेगी और इससे जमाकर्ता के धन की सुरक्षा हो सकेगी।\n"}