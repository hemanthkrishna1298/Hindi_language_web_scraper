{"link": "https://www.livehindustan.com/uttarakhand/ramnagar/story-bank-employee-fraud-case-4129248.html", "text": " रामनगर।  एक महिला से लोन जमा करने के नाम पर साढ़े तीन लाख रुपये की धोखाधड़ी करने के आरोप में एक बैंक के कलेक्शन अमीन पर केस दर्ज किया गया है। आरोपी ने महिला को बैंक का लोन माफ कराने का झांसा देकर धोखाधड़ी की थी।बुधवार को ग्राम आनंदनगर निवासी पार्वती देवी ने पुलिस को दी तहरीर में बताया कि उन्होंने काफी समय पहले एक बैंक से लोन लिया था। वह अपना लोकन जमा नहीं कर पा रही थी। इस पर जसपुर हाल निवासी पीरूमदारा के बैंक कलेक्शन अमीन राजेंद्र पाल ने लोन माफ कराने का झांसा दिया और तीन लाख रुपये ले लिए, लेकिन आरोपी ने लोन माफ नहीं कराया और अब रुपये भी वापस नहीं किए। इससे परेशान महिला ने आरोपी के खिलाफ केस कराया है। कोतवाल अबुल कलाम ने बताया कि बैंक के कलेक्शन अमीन राजेंद्र पाल के खिलाफ धोखाधड़ी करने का मुकदमा दर्ज कर जांच शुरू कर दी है। "}