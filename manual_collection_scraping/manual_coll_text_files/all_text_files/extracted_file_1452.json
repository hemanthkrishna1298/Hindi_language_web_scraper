{"link": "https://www.bhaskar.com/news/c-17-489627-NOR.html", "text": "Hindi Newsसंसाधनों के अत्यधिक दोहन से बढ़ा धरती का तापमानसंसाधनों के अत्यधिक दोहन से बढ़ा धरती का तापमान8 वर्ष पहलेकॉपी लिंकउदयपुर। औद्योगीकरण, विकास, नगरीकरण एवं जनसंख्या की अधिकता के साथ साथ, वृक्षों, जलाशयों, नदियों, झीलों, पर्वतों तथा खेतिहर पशुओं का तीव्र गति से ह्रास हुआ। इसके कारण जलवायु, भूमि एवं ध्वनि प्रदूषण भी बढ़ा। साथ ही जनसंख्या की अधिकता का पर्यावरण पर प्रतिकूल प्रभाव पड़ा। पर्यावरण का ह्रास होने के कारण जनसंख्या की कठिनाई भी बढ़ी है, क्योंकि जनसंख्या वृद्धि व पर्यावरण का एक दूसरे से निकट संबंध है।पर्यावरण ह्रास के कारण पृथ्वी का तापमान बढ़ाए ग्लेशियर पिघले, समुद्र के जल स्तर का बढऩा, भूकंप, ज्वालामुखी विस्फोट, ओजोन परत पर प्रभाव, जीव.पादप प्रजातियों पर प्रभाव ठोस कचरा, कार्बन.डाई.ऑक्साइड, मीथेन की मात्रा बढऩे के कारण पृथ्वी पर जलवायु परिवर्तन, ग्लोबल वार्मिंग, ग्रीन हाउस प्रभाव प्रारंभ हुआ, इन सबका कारण है धरती पर बढ़ती जनसंख्या।इन सभी को रोकने एवं पृथ्वी को बचाने हेतु हमें आज से ही व्यक्तिगत एवं सामूहिक रूप से प्रयास करने होंगे। जनार्दन राय नागर राजस्थान विद्यापीठ यूनिवर्सिटी के भूगोल विभाग व राजस्थान जियोग्राफिकल एसोसिएशन की ओर से आयोजित अंतरराष्ट्रीय सम्मेलन में प्रमुख रूप से यह विचार सामने आए।इनके व्याख्यान रहे महत्वपूर्ण :ग्वालियर की महारानी लक्ष्मीबाई, महाविद्यालय के डॉ. एस.एस. तोमर ने कहा कि जल के लिए जो भी प्रबंधन किये जाएं। उनका स्वरूप दीर्घकालीन हो, क्योंकि आने वाले समय में जल की महत्ता क्या होगी, इससे हम अनजान हैं।जोधपुर यूनिवर्सिटी से आए डॉ. ललित सिंह झाला ने बताया कि भारतीय संस्कृति प्रकृति के साथ सामंजस्यपूर्ण जीवन जीना सिखाती है, ऋगवेद में भी प्रकृति को देवी माना गया है। भारतीय संस्कृति में आयुर्वेद चिकित्सा संपूर्ण रूप से पर्यावरण पर निर्भर है, इस प्रकार पर्यावरण की शुद्धता के लिए वेदों में यज्ञ का महत्व है।Photo : Pankaj Vaishnavऐप खोलें"}