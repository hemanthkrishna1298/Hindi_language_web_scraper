{"link": "https://www.bhaskar.com/HAR-FAR-OMC-MAT-latest-faridabad-news-020503-142833-NOR.html/", "text": "Hindi NewsNational28 से फसलों के नुकसान का सर्वे, रिपोर्ट पर मुआवजा28 से फसलों के नुकसान का सर्वे, रिपोर्ट पर मुआवजा4 वर्ष पहलेकॉपी लिंकजिलेमें शुक्रवार को हुई भारी बारिश के कारण ग्रामीण क्षेत्रों में फसलों को भारी नुकसान पहुंचा है। किसानों का कहना है कि उनकी करीब 60 फीसदी फसलें बर्बाद हो गई हैं। विभिन्न गांवों के 250 से अधिक किसानों ने कृषि विभाग से फसल बीमा योजना के तहत मुअावजे के लिए आवेदन किया है। 28 सितंबर से फसलों के नुकसान का सर्वे शुरू किया जा रहा है। इसके लिए अधिकारियों की ड्यूटी लगाई जा रही है। सर्वे रिपोर्ट के आधार पर ही बीमा कंपनी किसानों को मुआवजा देगी।शुक्रवार को सुबह से शुरू हुई बारिश दूसरे दिन तक चलती रही। इससे ग्रामीण इलाकों में खेतों में पानी भर गया। जलभराव के कारण धान, बाजरा, कपास और मूंग की फसलों को भारी नुकसान पहुंचा है। अमीपुर के किसान संदीप भाटी के अनुसार बारिश के कारण करीब दस एकड़ धान की फसल को नुकसान हुआ है। भूपानी के किसान धीर सिंह का कहना है कि उन्होंने 40 एकड़ में धान लगाई थी। करीब 60 फीसदी फसल को नुकसान हुआ है। रिवाजपुर के किसान विजयपाल, मोहला के सुखबीर और मादलपुर के किसान मोहम्मद इरफान ने भी करीब 60 फीसदी धान की फसल को नुकसान होने की बात कही है। कृषि विभाग के अधिकारियों का कहना है कि प्राकृितक आपदा के 48 घंटे के अंदर किसानों को सूचना देना जरूरी होता है।इन गांवों से अधिक आए आवेदनकृिषविभाग के अधिकारियों के अनुसार बारिश के बाद मोहला, दयालपुर, कबूलपुर बांगर, रेवाजपुर, सिकरौना, भनकपुर आदि से सबसे अधिक आवेदन आए हैं। सर्वे करने को गांवों में कृिष अधिकारियों की ड्यूटी लगाई गई है।^सर्वे को अधिकारियों की ड्यूटी लगाई जा रही है जो प्रभावित गांवों में मौके पर जाकर नुकसान का आंकलन करेंगे। उसके बाद रिपोर्ट तैयार की जाएगी। रिपोर्ट से ही पता चलेगा कि फसल को िकतना नुकसान हुआ है। बीमा कंपनी नुकसान के आधार पर ही मुअावजा देगी। -आत्माराम,डिप्टी डायरेक्टर एग्रीकल्चर फरीदाबादखबरें और भी हैं...ऐप खोलें"}