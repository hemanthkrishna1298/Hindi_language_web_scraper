{"link": "https://www.amarujala.com/chandigarh/campus/coronavirus-lockdown-curfew-private-schools-giving-homework-online-to-students", "text": "\n{\"_id\":\"5e9eb961f0e0181d6c5412ce\",\"slug\":\"coronavirus-lockdown-curfew-private-schools-giving-homework-online-to-students\",\"type\":\"feature-story\",\"status\":\"publish\",\"title_hn\":\"\\u091a\\u0902\\u0921\\u0940\\u0917\\u0922\\u093c\\u0903 \\u092a\\u094d\\u0930\\u093e\\u0907\\u0935\\u0947\\u091f \\u0938\\u094d\\u0915\\u0942\\u0932 \\u092a\\u094d\\u0930\\u093e\\u0907\\u092e\\u0930\\u0940 \\u0915\\u0947 \\u092c\\u091a\\u094d\\u091a\\u094b\\u0902 \\u0915\\u094b \\u0911\\u0928\\u0932\\u093e\\u0907\\u0928 \\u092d\\u0940 \\u0926\\u0947 \\u0930\\u0939\\u0947 \\u0939\\u0948\\u0902 \\u0939\\u094b\\u092e\\u0935\\u0930\\u094d\\u0915, \\u092e\\u093e\\u0902-\\u092c\\u093e\\u092a \\u0928\\u0947 \\u0915\\u0940 \\u0936\\u093f\\u0915\\u093e\\u092f\\u0924\",\"category\":{\"title\":\"Campus\",\"title_hn\":\"\\u0915\\u0948\\u0902\\u092a\\u0938 \",\"slug\":\"campus\"}}\nचंडीगढ़ः प्राइवेट स्कूल प्राइमरी के बच्चों को ऑनलाइन भी दे रहे हैं होमवर्क, मां-बाप ने की शिकायत\n\n\n\nकविता बिश्नोई, चंडीगढ़ \nPublished by: खुशबू गोयल\nUpdated Tue, 21 Apr 2020 02:45 PM IST\n\n\n\n\nविज्ञापन\n\n\n\n\n\n\n\n\nप्रतीकात्मक तस्वीर\n\n\n\n\n\nख़बर सुनें \n\n\n\n\n\nख़बर सुनें \n\n\n\n\nकोरोना महामारी के चलते लॉकडाउन में सभी स्कूल बंद हैं तो ऑनलाइन एजुकेशन चल रही है। लेकिन प्राइवेट स्कूल बच्चों को ऑनलाइन पढ़ाते हुए भी होमवर्क दे रहे हैं। सभी प्राइवेट स्कूलों ने सीनियर कक्षाओं के साथ प्राइमरी के बच्चों के लिए भी होमवर्क अनिवार्य किया है।\n\nपरिजनों ने शिकायती लहजे में बताया कि नर्सरी और केजी में पढ़ने वाले बच्चे होमवर्क को लेकर मानसिक तौर पर परेशान हो रहे हैं। उन्होंने कहा, स्कूल प्रशासन का कहना कि रोजाना होमवर्क सबमिट करने पर ही हाजिरी लगाई जाएगी अन्यथा बच्चे को गैरहाजिर माना जाएगा। परिजनों ने चिंता जाहिर करते हुए कहा कि लॉकडाउन में सब दुकानें बंद हैं ऐसे में अभी स्टेशनरी का सामान उपलब्ध नहीं हो पा रहा है।\n\nपुलिसकर्मी प्रवीन ने व्यक्त की अपनी चिंता\nखुडा अली शेर निवासी पुलिस कर्मी प्रवीण ने बताया कि उनके दो बच्चे हैं। दोनों डीएवी स्कूल-8सी में पढ़ रहे हैं। स्कूल ने लॉक डाउन बढ़ने पर परिजनों को मैसेज भेजा कि 3 मई तक बच्चों की ऑनलाइन कक्षाएं जारी रहेंगी। इसके बाद 4 मई से 15 मई तक ग्रीष्मावकाश रहेगा। प्रवीण ने बताया कि उनका एक बच्चा पहली और दूसरा चौथी कक्षा में पढ़ रहा है। स्कूल की तरफ से उन्हें व्हाट्सएप्प पर मैसेज भेज दिया जाता है कि आपने किताब से ये पेज पढ़ने हैं।\n\nइसके साथ उन्हें प्रश्न हल करके नोटबुक में होमवर्क करने के लिए बोला जा रहा है। होमवर्क की फोटो खींच कर टीचर को भेजने पर बच्चे की रोजाना हाजिरी लग रही है। पुलिसकर्मी होने से हर समय उनकी ड्यूटी लगी रहती है। पत्नी कम पढ़ी-लिखी होने के कारण बच्चों की ज्यादा मदद नहीं कर पा रही है। इस कारण बच्चे मानसिक रूप से परेशान रहने लगे हैं।\nखुडा अलीशेर निवासी एक परिजन ने बताया कि उनके बच्चे ग्रीन शिवालिक स्कूल-खुडा अलीशेर में पहली कक्षा में पढ़ रहे हैं। स्कूल प्रशासन व्हाट्सएप्प के जरिए रोजाना बच्चों को होमवर्क दे रहे हैं। स्टेशनरी का सामान ही नहीं है। ऐसे में कैसे होमवर्क करवाएं। उन्होंने बताया वह सिक्योरिटी गार्ड की नौकरी करते हैं।\n\nप्राइवेट स्कूलों में 25 प्रतिशत कोटा ई डब्ल्यूएस कैटेगरी का होता है। इस कोटे के लोगों का आज लॉक डाउन के कारण सारा काम बंद हो गया है। ऐसे में परिजन बच्चे और परिवार के खाने पीने और स्वास्थ्य का ध्यान रखें या डाटा पैक करवाएं। ग्रीन शिवालिक स्कूल प्रबंधन से संपर्क करने की कोशिश की गई, लेकिन उनसे बात नहीं हो पाई।\n\nपहली और दूसरी कक्षा को होमवर्क देने पर मनाही\n13 सितंबर, 2018 को जिला शिक्षा अधिकारी ऑफिस से प्राइवेट स्कूलों को जारी पत्र में उल्लेख किया गया था कि पहली और दूसरी कक्षा को होमवर्क नहीं दिया जाएगा। इसके साथ ही उन्हें सिर्फ भाषा और गणित के विषय ही पढ़ाए जाएंगे। लेकिन लगातार शिकायतों के बावजूद भी प्राइवेट स्कूल नियमों का उल्लंघन कर बच्चों पर मानसिक दबाव डाल रहे हैं।\nचंडीगढ़ पेरेंट्स एसोसिएशन के अध्यक्ष नितिन गोयल ने बताया कि प्राइमरी के बच्चों को ऑनलाइन होमवर्क देना गलत है। इससे उनके ऊपर मानसिक दबाव बढ़ेगा। आजकल वैसे भी बच्चों में मानसिक बीमारियों के केस ज्यादा सामने आ रहे हैं।\n\nवहीं प्रशासन की मनाही के बावजूद प्राइवेट स्कूल लगातार परिजनों को फीस के लिए संदेश भेज रहे हैं। बच्चों को लॉकडाउन में होमवर्क देकर फीस की मांग को प्राइवेट स्कूल जायज ठहराएंगे। जिन परिजनों का धंधा बंद है वह लॉक डाउन खत्म होते ही बच्चों की फीस कैसे जमा करवा पाएंगे। यह परिजनों के ऊपर भी मानसिक दबाव है।\n\nस्कूल खुलने पर सारा काम दोबारा करवाएंगे\nडीएवी-8 सी की प्रिंसिपल जसकिरण ने बताया कि हम तीसरी से ऊपर की कक्षाओं को ही ऑनलाइन पढ़ा रहे हैं। होमवर्क अनिवार्य नहीं है। सभी बच्चों को रेगुलर कक्षाएं लगने पर सभी विषय दोबारा पढ़ाए जाएंगे।\n\nमामले की जांच कर कार्रवाई करेंगे\nइस मामले की जांच करेंगे। अगर स्कूल प्राइमरी के बच्चों को अनिवार्य होमवर्क दे रहे हैं तो उन पर कार्रवाई की जाएगी।  \n- रुबिन्दरजीत सिंह बराड़, शिक्षा निदेशक\n\n\n\nकोरोना महामारी के चलते लॉकडाउन में सभी स्कूल बंद हैं तो ऑनलाइन एजुकेशन चल रही है। लेकिन प्राइवेट स्कूल बच्चों को ऑनलाइन पढ़ाते हुए भी होमवर्क दे रहे हैं। सभी प्राइवेट स्कूलों ने सीनियर कक्षाओं के साथ प्राइमरी के बच्चों के लिए भी होमवर्क अनिवार्य किया है।\n\n\nविज्ञापन\n\n\n\n\n\n\nपरिजनों ने शिकायती लहजे में बताया कि नर्सरी और केजी में पढ़ने वाले बच्चे होमवर्क को लेकर मानसिक तौर पर परेशान हो रहे हैं। उन्होंने कहा, स्कूल प्रशासन का कहना कि रोजाना होमवर्क सबमिट करने पर ही हाजिरी लगाई जाएगी अन्यथा बच्चे को गैरहाजिर माना जाएगा। परिजनों ने चिंता जाहिर करते हुए कहा कि लॉकडाउन में सब दुकानें बंद हैं ऐसे में अभी स्टेशनरी का सामान उपलब्ध नहीं हो पा रहा है।\n\n\n\n\nपुलिसकर्मी प्रवीन ने व्यक्त की अपनी चिंता\n\nखुडा अली शेर निवासी पुलिस कर्मी प्रवीण ने बताया कि उनके दो बच्चे हैं। दोनों डीएवी स्कूल-8सी में पढ़ रहे हैं। स्कूल ने लॉक डाउन बढ़ने पर परिजनों को मैसेज भेजा कि 3 मई तक बच्चों की ऑनलाइन कक्षाएं जारी रहेंगी। इसके बाद 4 मई से 15 मई तक ग्रीष्मावकाश रहेगा। प्रवीण ने बताया कि उनका एक बच्चा पहली और दूसरा चौथी कक्षा में पढ़ रहा है। स्कूल की तरफ से उन्हें व्हाट्सएप्प पर मैसेज भेज दिया जाता है कि आपने किताब से ये पेज पढ़ने हैं।\n\n\nइसके साथ उन्हें प्रश्न हल करके नोटबुक में होमवर्क करने के लिए बोला जा रहा है। होमवर्क की फोटो खींच कर टीचर को भेजने पर बच्चे की रोजाना हाजिरी लग रही है। पुलिसकर्मी होने से हर समय उनकी ड्यूटी लगी रहती है। पत्नी कम पढ़ी-लिखी होने के कारण बच्चों की ज्यादा मदद नहीं कर पा रही है। इस कारण बच्चे मानसिक रूप से परेशान रहने लगे हैं।\n\n\nआर्थिक स्थिति ठीक नहीं, कैसे डलवाएं डाटा पैक\n\nखुडा अलीशेर निवासी एक परिजन ने बताया कि उनके बच्चे ग्रीन शिवालिक स्कूल-खुडा अलीशेर में पहली कक्षा में पढ़ रहे हैं। स्कूल प्रशासन व्हाट्सएप्प के जरिए रोजाना बच्चों को होमवर्क दे रहे हैं। स्टेशनरी का सामान ही नहीं है। ऐसे में कैसे होमवर्क करवाएं। उन्होंने बताया वह सिक्योरिटी गार्ड की नौकरी करते हैं।\n\nप्राइवेट स्कूलों में 25 प्रतिशत कोटा ई डब्ल्यूएस कैटेगरी का होता है। इस कोटे के लोगों का आज लॉक डाउन के कारण सारा काम बंद हो गया है। ऐसे में परिजन बच्चे और परिवार के खाने पीने और स्वास्थ्य का ध्यान रखें या डाटा पैक करवाएं। ग्रीन शिवालिक स्कूल प्रबंधन से संपर्क करने की कोशिश की गई, लेकिन उनसे बात नहीं हो पाई।\n\nपहली और दूसरी कक्षा को होमवर्क देने पर मनाही\n13 सितंबर, 2018 को जिला शिक्षा अधिकारी ऑफिस से प्राइवेट स्कूलों को जारी पत्र में उल्लेख किया गया था कि पहली और दूसरी कक्षा को होमवर्क नहीं दिया जाएगा। इसके साथ ही उन्हें सिर्फ भाषा और गणित के विषय ही पढ़ाए जाएंगे। लेकिन लगातार शिकायतों के बावजूद भी प्राइवेट स्कूल नियमों का उल्लंघन कर बच्चों पर मानसिक दबाव डाल रहे हैं।\n\n\n\nहोमवर्क फीस की मांग को जायज ठहराने का तरीका\n\nचंडीगढ़ पेरेंट्स एसोसिएशन के अध्यक्ष नितिन गोयल ने बताया कि प्राइमरी के बच्चों को ऑनलाइन होमवर्क देना गलत है। इससे उनके ऊपर मानसिक दबाव बढ़ेगा। आजकल वैसे भी बच्चों में मानसिक बीमारियों के केस ज्यादा सामने आ रहे हैं।\n\nवहीं प्रशासन की मनाही के बावजूद प्राइवेट स्कूल लगातार परिजनों को फीस के लिए संदेश भेज रहे हैं। बच्चों को लॉकडाउन में होमवर्क देकर फीस की मांग को प्राइवेट स्कूल जायज ठहराएंगे। जिन परिजनों का धंधा बंद है वह लॉक डाउन खत्म होते ही बच्चों की फीस कैसे जमा करवा पाएंगे। यह परिजनों के ऊपर भी मानसिक दबाव है।\n\nस्कूल खुलने पर सारा काम दोबारा करवाएंगे\nडीएवी-8 सी की प्रिंसिपल जसकिरण ने बताया कि हम तीसरी से ऊपर की कक्षाओं को ही ऑनलाइन पढ़ा रहे हैं। होमवर्क अनिवार्य नहीं है। सभी बच्चों को रेगुलर कक्षाएं लगने पर सभी विषय दोबारा पढ़ाए जाएंगे।\n\nमामले की जांच कर कार्रवाई करेंगे\nइस मामले की जांच करेंगे। अगर स्कूल प्राइमरी के बच्चों को अनिवार्य होमवर्क दे रहे हैं तो उन पर कार्रवाई की जाएगी।  \n- रुबिन्दरजीत सिंह बराड़, शिक्षा निदेशक\n\n\n\nविज्ञापन\n\n\n\n\n\nआगे पढ़ें\n\nआर्थिक स्थिति ठीक नहीं, कैसे डलवाएं डाटा पैक\n\n\n\n\n\n\n"}