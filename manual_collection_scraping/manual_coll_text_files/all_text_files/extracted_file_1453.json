{"link": "https://www.bhaskar.com/news/latest-balod-news-021502-2068489.html", "text": "Hindi NewsNationalसरपंच से हस्ताक्षर करवाकर आबादी भूमि पट्टा वितरित करने का काम शुरूसरपंच से हस्ताक्षर करवाकर आबादी भूमि पट्टा वितरित करने का काम शुरू3 वर्ष पहलेकॉपी लिंकगांव में निवास करने वाले लोगों को मुख्यमंत्री आबादी भूमि पट्टा वितरित करने का काम शुरू हो गया है। मंगलवार को मटिया बी, जुंगेरा सहित अन्य गांवों में लोगों को पट्‌टा वितरित किया गया। तहसीलदार ऋतुराज बिशेन ने बताया कि योजना का लाभ बालोद ब्लाक के 16 हजार 444 परिवार को मिलेगा। इसके लिए कार्रवाई जारी है।राजस्व विभाग के अफसरों ने सभी ब्लाॅक के तहसीलदार को सर्वे कर पात्र लोगों को पट्टा जारी करने निर्देशित किया है। पट्टा मिलने के बाद लोग काबिज जमीन का अधिकृत स्वामी होंगे। उन्हें कोई बेदखल नहीं कर सकेगा। सभी तहसील कार्यालय में शासन ने फरवरी में ही आबादी पट्‌टा भेज दिया है। जिसमें तहसीलदार ने हस्ताक्षर भी कर लिया है। वर्तमान में ग्राम पंचायत के सरपंच से हस्ताक्षर कराकर वितरित करने की कार्रवाई चल रही है। पंचायतवार पात्र लोगों को पट्‌टा देंगे। जब पट्‌टा मिलेगा तो लोन व अन्य सुविधाएं मिलेगी।किन्हें मिलेगा पट्‌टा और क्या होगा लाभ: गांवों में आबादी जमीन पर काबिज लोगों को पट्टा दिया जाएगा। राज्य सरकार यह पट्टा मुफ्त में देगी। आबादी जमीन का मालिकाना हक मिलने से भू-स्वामियों को बैंकों से लोन लेने सहित अन्य सुविधाएं मिल सकेंगी। अब तक गांवों में आबादी जमीन का पट्टा देने का प्रावधान नहीं था। राजस्व मंत्री प्रेमप्रकाश पांडेय ने इस संबंध में अफसरों को निर्देश दिए है कि शासन द्वारा भेजी गई सूची अनुसार पात्र लोगों को पट्‌टा का वितरण करें।बालोद. ग्राम जुंगेरा में क्षेत्र के लोगों को आबादी पट्‌टा का वितरण किया गया।खबरें और भी हैं...ऐप खोलें"}