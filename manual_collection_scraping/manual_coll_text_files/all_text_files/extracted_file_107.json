{"link": "https://economictimes.indiatimes.com/hindi/wealth/nivesh/what-are-government-bonds-why-they-are-issued/articleshow/67719806.cms?from=mdr", "text": "निवेश के तमाम विकल्पों में सरकारी बॉन्ड भी एक हैं. इन्हें निवेश के लिए बेहद सुरक्षित माना जाता है. कारण है कि इनमें सरकार की गारंटी होती है. इन बॉन्ड पर एक तय ब्याज मिलता है. क्यों जारी करती है इन्हें सरकार और क्या है इनका काम, आइए यहां इस बारे में और जानकारी करते हैं. \n\n1. अमूमन अपने राजकोषीय घाटे को पूरा करने के लिए सरकार बॉन्ड जारी करती है. इनके जरिए निवेशकों से धन जुटाया जाता है. पहले बड़े निवेशक ही इनमें निवेश कर पाते थे. पर, अब छोटे निवेशकों के लिए भी इनमें निवेश की अनुमति है.\n\nइसे भी पढ़ें : \nनिवेश के लिए कैसा है कोटक इक्विटी अपॉर्चुनिटीज फंड?\n\n2. इस तरह के बॉन्डों की मैच्योरिटी की अवधि एक से 30 साल की होती है. \n\n3. फिक्स्ड कूपन बॉन्ड सबसे सामान्य सरकारी प्रतिभूतियां हैं जिन्हें वह जारी करती है. इनमें तय ब्याज की दर होती है. ब्याज का भुगतान हर छमाही किया जाता है.\n\n4. उधारी पर सरकारी बॉन्ड की ब्याज दरें बाजार पर निर्भर करती हैं. इन्हें नीलामी प्रक्रिया के जरिए तय किया जाता है. \n\nइसे भी पढ़ें : \nनिवेश के लिए ये हैं सबसे अच्छे डायनेमिक बॉन्ड म्यूचुअल फंड\n\n5. सरकारी प्रतिभूतियों पर ब्याज की दरें उस अवधि में सबसे कम होती हैं. कारण है कि इन्हें क्रेडिट जोखिम से मुक्त माना जाता है. उसी अवधि के दूसरे बॉन्ड पर इनकी अपेक्षा ब्याज की दरें ज्यादा होती हैं. \n\n6. बॉन्ड की यील्ड और इसके मूल्यों का आपस में उलटा संबंध होता है. यानी यील्ड बढ़ने पर बॉन्ड की कीमतें घटती हैं. इसी तरह यील्ड घटने पर बॉन्ड के मूल्य बढ़ जाते हैं. बॉन्ड यील्ड बॉन्ड पर मिलने वाला रिटर्न है.\n\nइस पेज की सामग्री सेंटर फॉर इंवेस्टमेंट एजुकेशन एंड लर्निंग (सीआईईएल) के सौजन्य से. गिरिजा गादरे, आरती भार्गव और लब्धि मेहता का योगदान.\n\nहिंदी में पर्सनल फाइनेंस और शेयर बाजार के नियमित अपडेट्स के लिए लाइक करें हमारा फेसबुक पेज. इस पेज को लाइक करने के लिए \nयहां क्लिक करें.\n\n"}