{"link": "https://hi.wikipedia.org/wiki/%E0%A4%85%E0%A4%82%E0%A4%95%E0%A5%81%E0%A4%B0%E0%A4%A3_%E0%A4%95%E0%A5%8D%E0%A4%B0%E0%A4%BF%E0%A4%AF%E0%A4%BE", "text": " अंकुरण के तीन दिन के पश्चात सूरजमुखी का पौधा\nअंकुरण क्रिया उस क्रिया को कहते हैं, जिसमें बीज एक पौधे में बदलने लगता है। इसमें अंकुरण की क्रिया के समय एक छोटा पौधा बीज से निकलने लगता है। यह मुख्य रूप से तब होता है, जब बीज को आवश्यक पदार्थ और वातावरण मिल जाता है। इसके लिए सही तापमान, जल और वायु की आवश्यकता होती है। रोशनी का हर बीज के लिए होना अनिवार्य नहीं है, लेकिन कुछ बीज बिना रोशनी के अंकुरित नहीं होते हैं।[1] अंकुरण के लिए जीवरेलीन हार्मोन की आवश्यकता है।\n\nआवश्यकता[संपादित करें]\n सरसों के बीज में अंकुरण\nअंकुरण की क्रिया का मानव जीवन में अनिवार्य रूप से आवश्यक है। खेती के दौरान अंकुरण के कारण ही खेत में चावल, दाल, गेहूँ आदि की फसल होती है। फल वाले वृक्षों की आबादी भी इसी कारण बढ़ती है। फल पक कर नीचे गिर जाते हैं और नमी के साथ आवश्यक वातावरण मिलने के पश्चात अपने आप ही अंकुरित होने लगते हैं और जड़ निकलना भी शुरू हो जाता है। इसके बाद वह जड़ जमीन में चले जाता है और धीरे धीरे पौधा पेड़ बनने लगता है। जब तक बीज से कोई पत्ता नहीं निकलता तब तक जो क्रिया होती है, उसे अंकुरित होने की क्रिया में लिया गया है। यह क्रिया सभी प्रकार के बीजों में अलग अलग समय में होती है।\n\nजल इस क्रिया के लिए जल अनिवार्य होता है। कुछ बीज के लिए जल कम और कुछ के लिए अधिक मात्रा में आवश्यक होता है।[2]\nऑक्सीजन बीज को भी ऑक्सीजन की आवश्यकता होती है। यह इसे चयापचय के लिए उपयोग करता है। जब बीज से पत्ते निकल आते हैं, तो वह इस के स्थान पर कार्बन-डाई-ऑक्साइड को ग्रहण करता है।\nतापमान बहुत से बीज 60-75 F (16-24 C) के आसपास तापमान में अंकुरित होते हैं। सभी के लिए अलग अलग तापमान की आवश्यकता होती है।\nरोशनी या अंधेरा कुछ बीज के लिए रोशनी का होना अनिवार्य होता है। यदि रोशनी न मिले तो वह अंकुरित नहीं होते और नमी के कारण सड़ने भी लगते हैं। लेकिन कई बीज अंधेरे में भी अंकुरित हो सकते हैं।\nसन्दर्भ[संपादित करें]\n\n\n↑ \"संग्रहीत प्रति\". मूल से 27 सितंबर 2015 को पुरालेखित. अभिगमन तिथि 25 जून 2015.\n\n↑ Siegel, S. M.; Rosen, L. A. (1962). \"Effects of Reduced Oxygen Tension on Germination and Seedling Growth\". Physiologia Plantarum. 15 (3): 437–444. डीओआइ:10.1111/j.1399-3054.1962.tb08047.x.\n\n\nबाहरी कड़ियाँ[संपादित करें]\n\n\n\n अंकुरण क्रिया से संबंधित मीडिया विकिमीडिया कॉमंस पर उपलब्ध है। \n\n\nबीजों के बुवाई तकनीक का एक सर्वेक्षण बीज बुवाई\nप्राधिकरण नियंत्रण\nएन॰डी॰एल॰: 00563028\n\n\n\n\n\n\"https://hi.wikipedia.org/w/index.php?title=अंकुरण_क्रिया&oldid=5130298\" से लिया गया"}