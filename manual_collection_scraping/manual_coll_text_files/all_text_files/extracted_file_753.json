{"link": "https://hindi.indiawaterportal.org/content/sanvahanaiya-varasaa-convectional-rain/sabdkosh/30603", "text": "भूमध्य रेखीय प्रदेशों में दिन में अत्यधिक सूर्यातप के कारण धरातल के अधिक गर्म हो जाने पर वायु फैलती है और हल्की होने के कारण ऊपर उठती है। ऊपर उठती हुई यह वायु सागरों तथा अन्य जलाशयों से आर्द्रता ग्रहण कर लेती है। आकाश में पर्याप्त ऊँचाई पर पहुँच कर वायु ओसांक तक ठंडी हो जाती है और संघनन प्रारम्भ हो जाता है तथा कपासी वर्षा मेघों की उत्पत्ति होती है और तीव्र वर्षा होने लगती है। इसे संवहनीय वर्षा कहते हैं। भूमध्य रेखीय प्रदेशों में प्रायः प्रतिदिन दोपहर के पश्चात बिजली की चमक तथा मेघगर्जन के साथ संवहनीय वर्षा होती है। कपासी वर्षा मेघ आकाश में सीमित क्षेत्र में होते हैं जिसके कारण वे शीघ्र ही समाप्त हो जाते हैं और थोड़ी ही देर में वर्षा भी रूक जाती है और आकाश साफ हो जाता है।"}