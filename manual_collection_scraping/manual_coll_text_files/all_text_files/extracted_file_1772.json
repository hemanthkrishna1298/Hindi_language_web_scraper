{"link": "https://www.indiatv.in/paisa/business-nitco-defaults-on-payment-of-interest-principal-of-2-term-loans-797567", "text": "\n\n Photo:FILE Nitco defaults on payment of interest, principal of 2 term loans\n\nनयी दिल्ली। टाइल बनाने वाली कंपनी निटको लि. ने सोमवार को कहा कि वह 500 करोड़ रुपये के कुल दो कर्ज के ब्याज और मूल राशि का भुगतान करने में असफल रही है। निटको ने शेयर बाजार को दी सूचना में कहा कि उसने जेएमएफएआरसी, डीबीएस और एलआईसी से कर्ज लिये थे। कंपनी ने 200 करोड़ रुपये के मियादी कर्ज के मामले में 31 मार्च, 2021 को समाप्त तिमाही में 23.28 करोड़ रुपये की मूल राशि और 7.07 करोड़ रुपये के ब्याज का भुगतान नहीं कर पाई। \nइसके अलावा 300 करोड़ रुपये के एक अन्य कर्ज के मामले में कंपनी ने 15 करोड़ रुपये मूल राशि और 5.73 करोड़ रुपये के ब्याज भुगतान करने में असफल रही। कंपनी ने नौ प्रतिशत ब्याज पर 5 साल के लिये कर्ज लिया था। निटको पर बैंकों/वित्तीय संस्थानों का कुल कर्ज 555.26 करोड़ रुपये है। कंपनी के ऊपर अल्पकालीन और दीर्घकालीन समेत कुल देनदारी 755.26 करोड़ रुपये हो गई है।\n\n\n\n बैंक कर्ज 5.74 प्रतिशत और जमा में 9.73 फीसदी का इजाफा\nबैंक कर्ज जमा को लेकर अर्थव्यवस्था में रिकवरी के संकेत दिखाई दे रहे हैं। बैंक कर्ज चार जून, 2021 को समाप्त पखवाड़े में सालाना आधार पर 5.74 प्रतिशत बढ़कर 108.43 लाख करोड़ रुपये पर पहुंच गया। वहीं जमा 9.73 प्रतिशत बढ़कर 153.13 लाख करोड़ रुपये हो गई। भारतीय रिजर्व बैंक के आंकड़े के अनुसार एक साल पहले पांच जून, 2020 को समाप्त पखवाड़े में बैंक कर्ज 102.55 लाख करोड़ रुपये और जमा राशि 139.55 लाख करोड़ रुपये रही थी। \n\n\n\n\n\nइससे पूर्व, 21 मई, 2021 को समाप्त पखवाड़े में बैंक ऋण 5.98 प्रतिशत जबकि जमा 9.66 प्रतिशत बढ़ी थी। केंद्रीय बैंक के आंकड़े के अनुसार समूचे वित्त वर्ष 2020-21 में बैंक कर्ज 5.56 प्रतिशत और जमा 11.4 प्रतिशत बढ़ी। \n"}