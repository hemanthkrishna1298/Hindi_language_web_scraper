{"link": "https://hindi.news18.com/news/business/rbi-announces-panel-to-evaluate-applications-for-universal-banks-and-small-finance-banks-ndss-3530762.html", "text": "नई दिल्ली: रिजर्व बैंक ऑफ इंडिया ने यूनिवर्सल और स्मॉल फाइनेंस बैंक के लाइसेंस के लिए वित्तीय संस्थानों और कंपनियों के आवेदन का मूल्यांकन (evaluate) करने के लिए एक पैनल यानी स्थायी सलाहकार समिति (Standing External Advisory Committee- SEAC) का गठन किया है. RBI ने सोमवार को इसका गठन किया है. यह समिति रेगुलर बेसिस पर आवेदन करने वाली योग्य कंपनियों और फाइनेंशियल इंस्टीट्यूशंस को बैंकिंग का लाइसेंस (on-tap licensing) प्रदान करेगी.\n\r\nआपको बता दें आवेदन का मूल्यांकन करने के लिए रिजर्व बैंक ने जिस स्थायी सलाहाकार समिति का गठन किया है. उसका चेयरमैन श्यामला गोपीनाथ ( Shyamala Gopinath) को बनाया गया है. बता दें श्यामला गोपीनाथ ( Shyamala Gopinath) आरबीआई की पूर्व डिप्टी गवर्नर हैं.\n\nयह भी पढ़ें: PM Awas: 31 मार्च तक सरकार दे रही घर खरीदने पर 2.67 लाख की छूट, फटाफट इस तरह करें अप्लाई\n\r\nमनी कंट्रोल की खबर के मुताबिक, RBI के पूर्व डिप्टी गवर्नर श्यामला गोपीनाथ के साथ इस पैनल में RBI सेंट्रल बोर्ड के डायरेक्टर रेवती अय्यर (Revathy Iyer), नेशनल पेमेंट कॉर्पोरेशन ऑफ इंडिया (NPCI) के चेयरमैन बी महापात्रा (B. Mahapatra), केनरा बैंक के पूर्व चेयरमैन टीएन मनोहरन (T.N. Manoharan) को शामिल किया गया है.\n\nकौन होगा सदस्य?\r\nSBI के पूर्व MD और पेंशन फंड रेगुलेटरी एंड डेवलपमेंट अथॉरिटी (PFRDA) के पूर्व चैयरमैन हेमंत कॉन्ट्रैक्टर (Hemant G. Contractor) भी इस पैनल के सदस्य होंगे.\n\nयह भी पढ़ें: PM Kisan: 31 मार्च तक करा लें रजिस्ट्रेशन, सीधे खाते में आएंगे 4000 रुपये, जानें कैसे?\n\nक्या होगा पैनल का काम?\r\nयह पैनल इस बात की जांच करेगी कि आवेदन करने वाली संस्था या कंपनी यूनिवर्सल बैंक या स्मॉल फाइनेंस बैंक का लाइसेंस प्राप्त करने के योग्य है या नहीं. इस स्थायी सलाहकार समिति (SEAC) का कार्यकाल 3 साल का होगा."}