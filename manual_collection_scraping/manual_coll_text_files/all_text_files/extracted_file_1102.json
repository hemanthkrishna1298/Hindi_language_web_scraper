{"link": "https://ndtv.in/india-news/maharashtra-assembly-budget-session-25-people-found-coronavirus-positive-2381563", "text": "महाराष्ट्र में कोरोना के मामले बढ़ रहे हैं. (फाइल फोटो)महाराष्ट्र विधानसभा (Maharashtra Assembly) के सोमवार से शुरू हुए बजट सत्र में शामिल होने से पहले सरकारी अधिकारियों समेत कम से कम 25 लोगों के कोरोनावायरस (Coronavirus) से संक्रमित होने की पुष्टि हुई है. मुंबई में विधान भवन के अधिकारियों के अनुसार, इन 25 लोगों ने अपने कार्यालयों की संस्तुति पर सत्र में शामिल होने के वास्ते पास के लिए आवेदन किया था. अधिकारियों ने कहा कि सत्र में शामिल होने से पहले अनिवार्य जांच में उनके संक्रमित होने की पुष्टि हुई.महाराष्ट्र में सोमवार को कोरोना संक्रमण के 6,397 नए मामले सामने आए, जिसके बाद कुल मामले बढ़कर 21,61,467 हो गए. राज्य के स्वास्थ्य विभाग की ओर से यह जानकारी दी गई. विभाग ने कहा कि कोविड-19 से 30 और मरीजों की मौत हो गई. इसके साथ ही मृतकों की संख्या 52,184 पर पहुंच गई. स्वास्थ्य विभाग के एक अधिकारी ने बताया कि महाराष्ट्र में अब तक 20,30,458 मरीज ठीक हो चुके हैं और वर्तमान में 77,618 मरीज उपचाराधीन हैं. मुंबई में सोमवार को संक्रमण के 855 नए मामले सामने आए और महामारी से चार मरीजों की मौत हो गई.महाराष्ट्र में लगातार चौथे दिन कोरोना के आठ हजार से अधिक नए केस, 51 मरीजों की मौतगौरतलब है कि प्रधानमंत्री नरेंद्र मोदी (Prime Minister Narendra Modi) द्वारा टीके की पहली खुराक लेने के साथ ही देश में वरिष्ठ नागरिकों और विभिन्न रोगों से पीड़ित 45 से 59 साल के लोगों के लिए सोमवार को कोविड-19 टीकाकरण अभियान का विस्तार हो गया. देश में स्वास्थ्यकर्मियों और सफाई कर्मियों के लिए 16 जनवरी को टीकाकरण अभियान की शुरुआत हुई थी. वहीं, टीकाकरण अभियान के विस्तार पर देश में सरकारी और निजी स्वास्थ्य केंद्रों पर टीका लेने के लिए हजारों लोग कतार में लगे.VIDEO: क्या बच्चों को कोरोना की वही वैक्सीन दी जाएगी जो वयस्कों को दी जा रही है?पढ़ें देश-विदेश की ख़बरें अब हिन्दी में (Hindi News) | कोरोनावायरस के लाइव अपडेट के लिए हमें फॉलो करें |लाइव खबर देखें:फॉलो करे:"}