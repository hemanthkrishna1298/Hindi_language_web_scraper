{"link": "https://www.jagran.com/jammu-and-kashmir/jammu-government-should-focus-on-improving-school-education-21873915.html", "text": "\nजम्मू, जागरण संवाददाता : नेशनल अवामी यूनाइटेड पार्टी ने एलजी प्रशासन से स्कूली शिक्षा में सुधार करने की जरूरत पर बल दिया है। खासकर सरकारी स्कूलों के विद्यार्थियों को कोरोना काल में पढ़ाई में आ रही परेशानियों को गंभीरता से लेने की जरूरत है। उन बच्चों की ओर भी ध्यान देने की जरूरत है। जिनके पास मोबाइल तक की सुविधा भी नहीं है।\nपार्टी मुख्यालय ईदगाह रोड जम्मू में आज एक संवाददाता सम्मेलन में एनएयूपी अध्यक्ष संदीप सिंह ने कहा कि वर्षों से यह देखा जा रहा है कि जम्मू-कश्मीर में सरकारी स्कूलों के सभी मानक गिर रहे हैं। इसके साथ-साथ जम्मू-कश्मीर में निजी स्कूलों की वृद्धि हुई है, जो स्पष्ट रूप से इंगित करता है कि सरकारी स्कूल का प्रदर्शन खराब है और लोग भारी कीमत चुकाकर अपने बच्चों को निजी स्कूलों में दाखिल करने के लिए मजबूर हैं।जो पूरे परिवार पर बोझ बन जाता है।देखा गया है कि अधिकतर रसूकदार अध्यापक जीवन भर शहरों के स्कूलों में ही कार्यरत रहते हैं। वह बच्चों की पढ़ाई को लेकर गंभीर नहीं दिखते।\n\n\n\n\n\n\nJammu : सरकार की गलत नीतियों से हर वर्ग परेशान : भल्ला \n\n यह भी पढ़ें \n\nसंदीप ने कहा कि जब तक अधिकारियों के बच्चों का सरकारी स्कूलों में पढ़ना जरूरी नहीं कर दिया जाता सरकारी स्कूलों का उत्थान संभव नहीं है।स्कूल के बुनियादी ढांचे पर सरकारी धन खर्च किया जा रहा है लेकिन परिणाम में कोई सुधार नहीं हो रहा।स्कूलों में एक सरकारी रवैया देखा जाता है। जिसका असर बच्चों पर पड़ता है। खराब प्रदर्शन के लिए जिम्मेदार लोगों को जवाबदेह बनाया जाना चाहिए।\nस्कूलों में खेल सुविधाओं को लेकर भी गंभीरता से काम करने की जरूरत है। जब तक स्कूलों में खेलों को बढ़ावा नहीं मिलेगा। देश को अच्छे खिलाड़ी नहीं मिल सकते।एनएयूपी जनता में जागरूकता पैदा करना चाहता है कि सभी को अपने अधिकारों के लिए खड़ा होना चाहिए और अन्याय को बर्दाश्त नहीं करना चाहिए। इस मौके पर भुपेंद्र शर्मा, नेत्र पाल और प्रीतम शर्मा भी मौजूद थे। \n\nEdited By: Vikas Abrol\n\n"}