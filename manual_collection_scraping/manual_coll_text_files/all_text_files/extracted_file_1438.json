{"link": "https://www.bhaskar.com/news/MP-MAT-latest-pati-news-043505-2375631-NOR.html", "text": "Hindi NewsNationalइमारती लकड़ी के पेड़ लगाए, 12 साल बाद एक बीघा में कमाएंगे सवा करोड़इमारती लकड़ी के पेड़ लगाए, 12 साल बाद एक बीघा में कमाएंगे सवा करोड़4 वर्ष पहलेकॉपी लिंकमहोगनी के पौधे के साथ मुकेश पाटीदार। ￼ 9826698881परंपरागत खेती छोड़ कनवास के किसान बढ़े अाधुनिक खेती की ओरिजतेंद्र प्रजापति | कनवास (नागदा)युवा किसान अब खेती में नित नए प्रयोग कर परंपरागत खेती से हटकर आधुनिक खेती की ओर अग्रसर हो रहे हैं। खाचरौद तहसील के अंतिम गांव कनवास में ऐसे ही एक युवा किसान मुकेश पाटीदार ने अपने पांच बीघा के खेत में महोगनी का बगीचा लगाया है। महोगनी एक इमारती लकड़ी है, जिससे फर्नीचर, जहाज, संगीत वाद्य, बंदूक का कोंदा आदि बनाए जाते हैं। साथ ही इसकी लकड़ी पानी से खराब नहीं होती है, इसलिए इससे मेड़ भी बनाए जाते हैं। मुकेश ने 5 बीघा में 800 पौधे लगाए हैं। गुजरात से मंगाए एक पौधे से करीब 40-50 हजार रुपए की आय होती है। मुकेश के मुताबिक एक बीघा में इसे लगाने की लागत 40-50 हजार रुपए आती है। 12 साल सिंचित करने के बाद एक बीघा से 1 करोड़ 20 लाख रुपए आमदनी होती है।महोगनी के पत्ते औषधी युक्तमहोगनी एक औषधीय पौधा है। इसके पत्तों का उपयोग कैंसर, ब्लडप्रेशर, अस्थमा, सर्दी, मधुमेह सहित अन्य रोगों में होता है। यह पौधा 5 वर्ष में एक बार बीज देता है। एक पौधे से 5 किलो बीज मिलते हैं। इसके बीज एक हजार रुपए प्रतिकिलो तक बिकते हैं। वहीं लकड़ी होलसेल में दो हजार से 2200 रुपए प्रति घन फीट बिकती है।खबरें और भी हैं...ऐप खोलें"}