{"link": "https://www.bhaskar.com/MP-GUNA-MAT-latest-guna-news-024505-3916906-NOR.html/", "text": "Hindi NewsNationalफसलों की कटाई के बाद नरवाई न जलाए किसान, विभाग ने दी सलाहफसलों की कटाई के बाद नरवाई न जलाए किसान, विभाग ने दी सलाह5 वर्ष पहलेकॉपी लिंकगुना | किसान रबी फसलों गेहूं की कटाई के बाद शेष बचे फसल के अवशेष नरवाई को न जलाए। यह सलाह कृषि विभाग ने किसानों को दी है। कृषि उप संचालक यूएस तोमर ने कहा है कि नरवाई में आग लगाने से मिट्टी की 6 इंच ऊपर की परत जो उपजाऊ व कृषि योग्य होती है वह कठोर हो जाती है। साथ ही मिट्टी में पड़े कार्बनिक पदार्थ, सूक्ष्म पोषक तत्व नष्ट हो जाते हैं। मिट्टी में पाए जाने वाले सूक्ष्म जीवाणु जो रासायनिक व अन्य गतिविधियों मे सहायक होते हैं नष्ट हो जाते हैं। भूमि का तापक्रम बढ़ने से आसपास के वातावरण पर भी बुरा प्रभाव पड़ता है। जैव विविधता भी बुरी तरह प्रभावित होती है। इस लिए किसानों को नरवाई को जलाकर नष्ट करने का प्रयास नहीं करना चाहिए। श्री तोमर ने कहा कि शासन द्वारा विभिन्न योजनाओं में उपयोगी कृषि उपकरणों जैसे स्ट्रारीपर, रीपर कम बाइंडर, रोटावेटर, हैप्पी सीडर आदि कृषि उपकरण खरीदने पर भी अनुदान का प्रावधान है। फसल अवशेषों को भूसे में परिवर्तित करने के लिए कमबाईन हार्वेस्टर के इस्तेमाल के साथ स्ट्रारीपर के उपयोग को बढ़ावा दिया जा रहा है।खबरें और भी हैं...ऐप खोलें"}