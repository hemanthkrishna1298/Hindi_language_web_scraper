{"link": "https://www.aajtak.in/india/uttar-pradesh/photo/12-lakh-rupees-earned-from-one-bigh-made-the-farmer-rich-in-hamirpur-tstg-1222465-2021-03-15", "text": "Feedbackउत्तर प्रदेश के बुंदेलखंड में दैवीय आपदाओं से बुरी तरह बर्बाद और तबाह हो चुके किसान ने केसर की खेती कर नया इतिहास रच दिया है. किसान ने केसर पैदा कर अपनी तकदीर और खेतों की तस्वीर बदल दी है. सिर्फ एक बीघा खेती में 8 किलो केसर पैदा कर उसे 12 लाख रुपयों में बेचकर मोटा मुनाफा कमाया है.दरअसल, हमीरपुर जिले में बिवांर थाना क्षेत्र के रहने वाले किसान भूपेंद्र ने हौंसला रखते हुए कुछ अलग करने की ठानी और हिम्मत करते हुए केसर की खेती कर डाली. भूपेंद्र ने हिम्मत जुटाई और अपने डेढ़ बीघा खेत में अमेरिकन केसर पैदा करने की ठानी. उन्होंने केसर का आधा किलो बीज खरीदा जो इनको 20 हजार रूपये का मिला और उसकी बुवाई कर डाली.उन्होंने रात-दिन मेहनत करनी शुरू कर दी. कभी सिंचाई करके तो कभी निराई-गुड़ाई कर डाली. उनकी यह फसल लगभग तैयार है और जब इसकी कटाई होगी तो इसका फूल 50 हजार से डेढ़ लाख रूपये किलो बिकेगा, साथ ही इसका बीज 40 हजार रूपये किलो बिकेगा.भूपेंद्र की ही तरह बिवांर थाना क्षेत्र के तमाम किसानों ने भी अब मन बनाया है कि अगले साल से वह भी केसर की खेती करते हुए अपनी किस्मत आजमाएंगे, और अगर कुछ बेहतर हुआ तो परंपरागत खेती को छोड़ कर कुछ अच्छा करेंगे जैसा भूपेंद्र ने किया है.एक अन्य किसान रोहित का कहना है कि बिना महंगी खाद के जैविक विधि से पैदा होने वाली केसर की खेती, जिसका परिणाम हमारे सामने है. सरकार को इस इलाके में कुछ कैंप लगवाकर किसानों को जागरूक करना चाहिए और भूपेंद्र जैसे जागरूक किसानों के माध्यम से इस खेती के बारे में लोगों को बताना चाहिए ताकि इस इलाके के किसानों को ज्यादा से ज्यादा फायदा हो."}