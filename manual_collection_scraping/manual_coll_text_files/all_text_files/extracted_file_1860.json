{"link": "https://www.jagran.com/uttar-pradesh/bareilly-city-up-budget-2021-news-the-farmer-said-after-hearing-about-the-concessional-loan-the-budget-is-good-but-the-plans-get-down-on-the-ground-21396985.html", "text": "\nबरेली, जेएनएन। UP Budget 2021 News : प्रदेश सरकार ने अपने बजट में किसानों पर विशेष ध्यान दिया है। किसानों के लिए आत्मनिर्भर कृषक समन्वित विकास योजना शुरू करने के साथ ही मुख्यमंत्री किसान दुर्घटना कल्याण योजना के तहत बजट आवंटित किया है।\nवित्तीय वर्ष 2021-22 के लिए वित्तमंत्री सुरेश खन्ना द्वारा पेश बजट में किसानों के लिए किए गए प्रावधानों से किसानों ने राहत की उम्मीद जताई है। ब्लाक स्तर पर कृषि उत्पादक संगठनों की स्थापना के साथ निश्शुल्क पानी की घोषणा की गई है। वहीं किसानों को रियायती दर पर लोन देने के लिए भी बजट में प्रावधान किया गया है। किसानों के लिए की गई इन घोषणाओं से किसान गदगद हैं। किसानों ने खुलकर अपनी राय रखी।\nप्रदेश सरकार के बजट में किसानों को रियायती दर पर ऋण दिए जाने की घोषणा वित्त मंत्री ने की है। इससे किसानों को काफी सहूलियत होगी। -नन्नू लाल, किसान\n\n\n\n\n\n\nबरेली के जिला अस्पताल में न तो हृदय रोग विशेषज्ञ, न हीआइसीयू और वेंटीलेटर \n\n यह भी पढ़ें \n\nबजट में सरकार ने किसानों के लिए करोड़ों रुपए की घोषणाएं की हैं। किसानों को उनकी फसल के लिए एमएसपी की गारंटी भी दी जानी चाहिए। -हेतराम मौर्य, किसान\nबजट में किसानों को मुफ्त पानी दिए जाने की घोषणा की गई है। यह काफी लाभकारी होगी। हालांकि कई योजनाएं घोषणाओं तक ही सीमित रह जाती हैं। -इरफान खां, किसान\nबजट में कृषि उत्पादक संगठनों की स्थापना किए जाने की बात कही गई है। इससे किसानों को अपनी फसलों के विपणन में सुविधा होगी। - अजरुन सिंह यादव, किसान\n\n\n\n\n\n\nबरेली मेें संतोष गंगवार बाेले- मैं गांव के दौरे पर था, लोगों ने कहा अब 18 घंटे बिजली मिल रही.. ये बताइए इसका बिल कौन देगा \n\n यह भी पढ़ें \n\nसिंचाई के लिए बिजली मुफ्त व डीजल सस्ता किया जाना चाहिए। पट्टेदारों व बंटाईदारों के लिए मुख्यमंत्री दुर्घटना कल्याण योजना फायदेमंद होगी। - डॉ. रवि नागर, मंडल अध्यक्ष किसान एकता संघ \n\nEdited By: Ravi Mishra\n\n"}