{"link": "https://hihindi.com/animal-husbandry-guide-information-pashupalan-hindi/", "text": "\n\n\n\n\n\nनमस्कार दोस्तों आपका स्वागत हैं. आज हम पशुपालन कैसे करें लाभ कमाई तथा देखभाल Pashupalan Animal husbandry Hindi पर बात करेंगे. पशुपालन क्या है इसके लाभ हानि यह बिजनैस कैसे शुरू करे चुनौतियां आदि पर सरल भाषा में आज के आर्टिकल में जानने का प्रयास करेंगे.\n\n\n\n\nपशुपालन कैसे करें लाभ कमाई तथा देखभाल | Pashupalan Hindi\n\nKaise kare Information, History Guide Of Pashupalan Hindi:-पशुपालन इस नाम से सभी अच्छी तरह वाकिफ हैं. पशुओं का पालन करने के व्यवसाय को ही पशुपालन कहा जाता हैं.\nभारतीय ग्रामीण अर्थव्यवस्था में कृषि के बाद पशुपालन का सकल घरेलू उत्पाद में सबसे अधिक योगदान रहता हैं. एक कृषक अच्छी तरह जानता हैं कि पशुपालन कैसे करें लाभ कमाई तथा समुचित देखभाल की जानकारी के बिना इसके अधिक फायदे नही मिल पाते हैं.\n\n\n\n\nडेयरी फार्मिंग (Dairy Farming) पूरी तरह पशु पालन पर निर्भर हैं. यदि आप पशुपालन व्यवसाय की तरफ देख रहे हैं, तो इससे जुडी बेसिक जानकारी आपकों यहाँ मिल जाएगी.\nपशुपालन कृषि का पूरक व्यवसाय हैं. प्राचीनकाल से ही मनुष्य पशुओं का पालन करके उनका उपयोग करता रहा हैं. आधुनिक युग में मशीनीकरण के कारण मानव की पशुओं पर निर्भरता कम होती जा रही हैं.\nफिर भी पशुपालन आज भी जनसंख्या के बड़े भाग को रोजगार उपलब्ध करवा रहा हैं. अन्य देशों की तुलना में भारत में सर्वाधिक पालतू पशु हैं.\nतथा वर्तमान में भारत विश्व में दुग्ध उत्पादन  करने वाला पहला देश हैं. पशुपालन के अंतर्गत गाय, भैंस, ऊँट, बकरी, भेड़, घोड़ा आदि का पालन कर उनसे दूध, मांस, ऊन, चमड़ा, गोबर प्राप्त किया जाता हैं तथा इसका उपयोग कृषि कार्यों में भी किया जाता हैं.\n\n\n\n\nभारतवर्ष में पशुपालन का कार्य शताब्दियों से चला आ रहा है. घरेलू आवश्यकताओ की पूर्ति के लिए पशुपालन को मिश्रित खेती के रूप में अपनाने से परिवार को दूध, माँस, अंडा, ऊन, चमड़ा, कम्बल, स्वेटर, व अन्य ऊनी वस्त्र आदि प्राप्त होते है.\nसाथ ही पशु कृषि कार्य में भी सहयोग देते है. पशुओ से प्राप्त गोबर मूत्र खाद के रूप में काम आता है. इस प्रकार पशुपालन हमारे जीवन का एक अहम अंग बन चूका है.\nपशुपालन कृषि का एक अभिन्न अंग है. भारत में अधिकाशत मिश्रीत खेती होती है. जिसमे फसल उत्पादन के साथ साथ दूध, माँस,अंडा, ऊन उत्पादन के लिए पशुपालन किया जाता है.\nये दोनों ही व्यवसाय एक दुसरे के पूरक है. पशुधन के प्रबन्धन को पशुपालन कहते है. विभिन्न पशुओ यथा गाय, भैस, बैल, ऊँट, बकरी, घोड़े आदि का पालन किया जाता है. यह कृषि का एक अभिन्न अंग है. क्युकि कृषि से पशुओ को चारा भूसा तथा दाना इत्यादि प्राप्त होते है.\n\n\n\n\nदूसरी तरफ किसानों को पशुओ से प्राकृतिक खाद, दूध घी, चमड़ा,ऊन, माँस, हड्डियाँ आदि उपयोगी पदार्थ प्राप्त होते है. इसके अतिरिक्त बैलगाड़ी चलाने, सिंचाई करने, हल चलाने, वजन ढ़ोने आदि सभी कार्यो में किसान को पशुओं से मदद मिलती है.\nपशुपालन व्यवसाय क्या है अर्थ और इतिहास\nभारत की ग्रामीण अर्थव्यवस्था में पशुपालन और डेयरी विकास की अत्यंत महत्वपूर्ण भूमिका है. ग्रामीण परिवार खासकर भूमिहीन और छोटे तथा सीमांत किसान पशुपालन को आय के पूरक स्त्रोत के रूप में अपनाते है.\nइस व्यवसाय में अर्द्धशहरी, पर्वतीय तथा भारत के सभी क्षेत्रों में रहने वाले किसान सहायक रोजगार के अवसर के रूप में पशुपालन का कार्य करते है.\nयदि भारत में गायपालन पर नजर डाले तो हमारे देश में गीर, साहीवाल, राठी, कांकरेज, अंगोर तथा लाल सिंधी नस्लों की गाय पायी जाती है. कुछ विदेशी नस्ल की गाये भी कुछ क्षेत्रों में पाली जाती है.\nअधिक दूध देने वाली इन विदेशी नस्लों में जर्सी और हालिस्टिन मुख्य है. गीर सहित कई गायों की नस्ल से प्रतिदिन 30 से 40 लीटर तक दूध प्राप्त किया जाता है.\nपशुधन की श्रेणी में सबसे अधिक पाला जाने वाला पशु बकरी है. इसे गरीब की गाय भी कहा जाता है. भारत में लम्बा, गही, कश्मीरी, बंगाली, पश्मीना, कच्ची, मालाबारी तथा सुरती नस्ल की बकरियां मुख्यतः पाई जाती है.\n\n\n\n\nअधिक दूध उत्पादन तथा चमड़े के लिए अधिकतर क्षेत्रों में भैसपालन का कार्य किया जाता है. भारत में पाई जाने वाली भैसों की नस्ल में मुर्रा, मेहसाना, जाफराबादी, भवादरी, सुरती, रावी, तेलंगाना तथा रोहतक की नस्ल विशेष रूप से प्रसिद्ध है.\nपशुपालन के लाभ और महत्व (Benefits Of animal Husbandry And Importance)\n\nकिसान के साथी-भारत हमेशा से कृषिप्रधान देश रहा है. इसकी अर्थव्यवस्था कृषि तथा एनिमल हसबेंडरी पर टिकी हुई है. किसान के लिए बैल सबसे अधिक सहायक होता है. जो खेत को जोतने से लेकर अनाज निकालने के बाद उसे मंडी तक पहुचाने में भी मदद करता है.\nखाद- किसानों को पशुपालन से दूसरा सबसे बड़ा लाभ खाद की प्राप्ति है, फसल के अच्छे उत्पादन के लिए प्राकृतिक खाद की आवश्यकता रहती है. जो इन पशुओं के पालन से पूर्ति संभव है.\nपशुधन जिनमे घोड़ा तथा ऊंट परिवहन के महत्वपूर्ण साधन है. जो बोझा धोने तथा गाड़ी चलाने का कार्य भी करते है. रेगितान में ऊट सबसे उपयुक्त साधन है. पशुओं से दूध, दही, घी, मक्खन, पनीर तथा इनसे निर्मित उत्पादों की प्राप्ति होती है. पशुओं के मरने के बाद चमड़ा, सींग तथा उनकी हड्डियाँ कई उद्योगों का आधार है.\nअधिकतर ऊनी कम्बल और सर्दी ऋतू के वस्त्र भेड़ की ऊन से ही प्राप्त होते है. इसके अतिरिक्त बकरी तथा अन्य पशुओं के बाल के कालीन तथा भाकल बनाये जाते है.\nदेश की प्रगति तथा किसानों की दशा सुधारने में पशुपालन का अहम योगदान रहा है. पशुपालन से राज्य तथा देश की आय के स्त्रोत बढ़ने के साथ ही पशुओं से प्राप्त होने वाले कच्चे उत्पादों से कई उद्योग धंधे लोगों को रोजगार दिलाने में भी महत्वपूर्ण भूमिका निभा रहे है.\n\nपशुपालन से दुग्ध उत्पादन (Milk production from animal husbandry)\nदुग्ध उत्पादन खाद्य उत्पाद व्यवसाय का मुख्य भाग हैं. पशुओं की स्तनग्रंथियों से शिशुओं हेतु स्रावित दूध का उपयोग मानव प्राचीन काल से करता आ रहा हैं. दूध देने वाले पशुओं से शिशु के जन्म के तुरंत बाद स्तन से निकलने वाले दूध को खीस (colosturm) कहते हैं.\n\n\n\n\nऔसत दूध में 87.3% जल, 4.५% वसा, 4.6% कार्बोहाइड्रेट, 3.5% प्रोटीन, 0.75% खनिज लवण, 0.85% वसा रहित ठोस पदार्थ पाए जाते हैं. भेड़ के दूध में सर्वाधिक प्रोटीन 6.25% तथा गाय के दूध में 3.21% पाई जाती हैं. दुग्ध से दही , क्रीम, मक्खन, मावा, घी, दूध, पाउडर आदि उत्पाद बनाएं जाते हैं.\nदुग्ध की उच्च पौष्टिकता के कारण इसमें जीवाणु तेजी से बढ़ते हैं तथा जल्दी खराब हो जाता हैं. दूध को पाश्चरीकरण तथा शीतलीकरण द्वारा कई दिनों तक भंडारित किया जा सकता हैं.\n\n\n\n\nपशुओं की नस्ल की जानकारी (Animal breed information In Hindi)\nदुग्ध उत्पादन की दृष्टि से गाय, भैंस, बकरी आदि का पालन किया जाता हैं. दुग्ध उत्पादन की दृष्टि से गाय की साहिवाल, सिंध, गिर, देवली, हरियाणवी आदि देशी तथा रेडडेन, होल्स्टीन, जर्सी आदि विदेशी नस्लें हैं.\nभैंस की मुर्रा, जाफराबादी, सुरती आदि अधिक दूध देने वाली नस्लें हैं. बकरी की जमानापारी, बारबरी, सिरोही आदि नस्लें हैं.\nपशु आहार (types of animal food list products names in india)\nदुधारू पशुओं व गर्भवती पशुओं को सामान्य आहार के साथ साथ अतिरिक्त पशुआहार दिया जाना चाहिए. पशु को दो तिहाई भाग सूखा चारा व एक तिहाई भाग हरे चारे के रूप में देना चाहिए.\n\n\n\n\nप्रत्येक पशु दाने के मिश्रण में ४०% अनाज, ४०% खली व २०% चाकर देना चाहिए, इसके अतिरिक्त प्रत्येक पशु को प्रतिदिन 50ग्राम नमक तथा 30 ग्राम खनिज चूर्ण देना चाहिए.\nपशु स्वास्थ्य रोग व टीके (Animal Health Diseases and Vaccines)\nपशु का स्वस्थ रहना आवश्यक हैं. पशु के रोग होने पर दुग्ध उत्पादन कम हो जाता हैं. रोगों से बचाव के लिए पशुओं का समय समय पर टीकाकरण करवाना चाहिए. तथा पशु आवास व पशुओं की सफाई रखनी चाहिए.\nपशुओं में वायरस, जीवाणु, कवक व कर्मी जनित रोग हो जाते हैं. पशुओं के प्रमुख रोग तथा टीकाकरण का समय निम्न प्रकार हैं.\n\nखुरपका या मुहपका रोग- इस रोग के होने पर पोलिवैक्सिन का टीका हर साल लगाया जाता हैं.\nगलघोंटू– एच. एस आयल एड्ज्युवेंट वेक्सीन हर साल लगाया जाता हैं.\nगिल्टी रोग– एंथ्रेक्स स्पोर वेक्सीन हर साल दिया जाना चाहिए.\nतपेदिक- यह बीमारी होने पर बीसीजी वेक्सीन प्रति 3 साल के बाद दिया जाता हैं.\nचेचक- हर तीन साल में आर पी टिश्यू वेक्सीन दिया जाता हैं.\n\nयह भी पढ़े\n\nमुर्गी पालन की जानकारी \nमछली पालन\nभेड़ पालन की जानकारी \nबकरी पालन की जानकारी\n\nउम्मीद करता हूँ दोस्तों पशुपालन कैसे करें लाभ कमाई तथा देखभाल Pashupalan Hindi का यह लेख आपकों अच्छा लगा होगा, यदि आपकों पशुपालन व्यवसाय के बारे में हिंदी में दी गई जानकारी अच्छी लगी हो तो इसे अपने दोस्तों के साथ शेयर जरुर करें.\n\n\n\n\nShare this:Click to share on WhatsApp (Opens in new window)Click to share on Facebook (Opens in new window)Click to share on Twitter (Opens in new window)Click to share on LinkedIn (Opens in new window)Click to share on Pinterest (Opens in new window)Click to share on Reddit (Opens in new window)Click to share on Tumblr (Opens in new window)Click to share on Pocket (Opens in new window)Click to share on Skype (Opens in new window)\n\nइस आर्टिकल से सम्बन्धित लेख\n\n"}