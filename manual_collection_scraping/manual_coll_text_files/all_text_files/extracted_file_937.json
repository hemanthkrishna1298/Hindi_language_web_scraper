{"link": "https://kisansamadhan.com/urea-and-d-a-p-spraying-machine/", "text": "किसान भाई आप अपने खेत में उर्वरक का छिडकाव हाथ से करते है इससे उर्वरक एक समान खेत में नहीं जा पता है | कभी ज्यादा तो अभी कम होता रहता है | इससे फसल पर बुरा असर पड़ता है | कभी – कभी आप ने देखे होंगे की उर्वरक छिडकाव के बाद फसल कुछ स्थान पर हरा तो कुछ स्थान पर पिला होता है | इन समस्यों को हटाने के लिए ही यह माशीन का उपयोग करें |यह एक मानव चालित उर्वरक छिड़कने वाला यंत्र है, जिसे मनुष्य अपने कंधे पर रखकर 2 की.मी. प्रति घंटे के स्पीड से खेत में चलकर उर्वरक का छिड़काव करता है | इससे यूरिया डी.ए.पी. जैसे दानेदार उर्वरक का छिड़काव खेतों में समरूपता के साथ किया जा सकता है | इस विधि से उर्वरक छिड़काव की प्रभावी चौडाई 6.3 मीटर होती है | मशीन के शीर्ष भाग में एक हौपर लगा होता है | जिसमे छिड़कने वाले उर्वरक को डाला जाता है |हौपर से नीचे एक वर्टिकल शाफ़्ट होता है , जिसपर 8 खंड का एक सर्कुलर डिस्क फिट किया हुआ होता है, जिसे गियर एरेंजमेंट द्वारा हैंडल से तेज गति प्रदान की जाती है | हैंडल एवं स्प्रेडिंग डिस्क का गियर अनुपात 1:84 होता है | एक समायोजित होने वाले द्वार से निर्धारित मात्रा में उर्वरक डिस्क पर गिरता है जो सेंट्रीफ्युगल फोर्स से समरूपता के साथ खेत में छिड़काव करता है | मशीन का वजन 4 – 10 कि.ग्रा. होता है, जिसे एक व्यक्ति अपने कंधे पर रखकर इसे चलाता है |"}