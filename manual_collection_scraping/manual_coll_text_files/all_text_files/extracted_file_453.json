{"link": "https://hi.wikipedia.org/wiki/%E0%A4%96%E0%A4%97%E0%A5%8B%E0%A4%B2_%E0%A4%B6%E0%A4%BE%E0%A4%B8%E0%A5%8D%E0%A4%A4%E0%A5%8D%E0%A4%B0", "text": "विज्ञान\nरूपबद्ध विज्ञानगणित · गणितीय तर्कशास्त्र · गणितीय सांख्यिकी · संगणक विज्ञान\n\nभौतिक विज्ञान\nभौतिक शास्त्र\nचिरसम्मत भौतिकी · आधुनिक भौतिकी\nव्यावहारिक भौतिकी · कम्प्यूटेशनल भौतिकी\nपरमाणविय भौतिकी · नाभिकीय भौतिकी\nकण भौतिकी · प्रायोगिक भौतिकी\nसैद्धांतिक भौतिकी\nसघन पदार्थ भौतिकी\nयांत्रिकी · चिरसम्मत यांत्रिकी\nप्रमात्रा यान्त्रिकी (परिचय)\nसातत्य यांत्रिकी · विरूपण और प्रवाह\nठोस अवस्था यांत्रिकी · तरल यांत्रिकी\nप्लाज़्मा (भौतिकी) · उष्मागतिकी\nसामान्य आपेक्षिकता · विशिष्ट आपेक्षिकता\nस्ट्रिंग सिद्धांत · M-सिद्धान्त · Tachyonic field\n\nरसायन शास्त्र\nअम्ल-क्षार अभिक्रिया सिद्धान्त · कीमिया\nविश्लेषी रसायन शास्त्र · खगोल रसायन शास्त्र\nजैवरसायनिकी · क्रिस्टलकी\nपर्यावरण रसायन शास्त्र · खाद्य रसायन शास्त्र\nभूरसायन · ग्रीन रसायन शास्त्र\nअकार्बनिक रसायन · पदार्थ विज्ञान\nआण्विक भौतिकी · नाभिकीय रसायन शास्त्र\nकार्बनिक रसायन · प्रकाश रसायन\nभौतिक रसायन · रेडियो-रसायन शास्त्र\nठोस अवस्था रसायन शास्त्र · त्रिविम रसायन\nविशाल अणुकणिका रसायन शास्त्र\nपृष्ठ विज्ञान · सैद्धान्तिक रसायन शास्त्र\n\nखगोल शास्त्र\nताराभौतिकी · ब्रह्माण्डविद्या\nगेलेक्टिक खगोल विज्ञान · ग्रहों भूविज्ञान\nग्रह विज्ञान · तारकीय खगोल विज्ञान\n\nभू-विज्ञान\nवायुमंडलीय विज्ञान · पारिस्थितिकी ·\nपर्यावरणीय विज्ञान · भूगणित ·\nभूविज्ञान · भू-आकृति विज्ञान ·\nभूभौतिकी · Glaciology · जलविज्ञान ·\nLimnology · खनिज विज्ञान · समुद्र विज्ञान ·\nPaleoclimatology · Palynology ·\n\nभौतिक भूगोल · मृद्विज्ञान · समष्टि विज्ञान\n\nजीवन विज्ञान\nजीव विज्ञान\nशरीररचना-विज्ञान · खगोलजीव विज्ञान · जैवरसायनिकी\nजीव-भूगोल · जैविक अभियान्त्रिकी · जैवभौतिकी\nव्यवहारिक तंत्रिका विज्ञान · जैवप्रौद्योगिकी\nवनस्पति विज्ञान · कोशिका विज्ञान · जैव संरक्षण · हिमजैविकी\nविकासात्मक जीवविज्ञान\nपारिस्थितिकी · Ethology · मानवजाति जैविकी\nEvolutionary biology (introduction)\nआनुवंशिकी (introduction)\nजराविद्या · प्रतिरक्षा विज्ञान · Limnology\nसमुद्री जीवविज्ञान · सूक्ष्मजैविकी\nआण्विक जीव विज्ञान · Neuroscience\nजीवाश्मविज्ञान · परजीवी विज्ञान · शरीर क्रिया विज्ञान\nRadiobiology · Soil biology\nSystematics · सैद्धान्तिक जीव विज्ञान\n\nविषविज्ञान · प्राणी विज्ञान\n\nसामाजिक और व्यावहारिक विज्ञान\nमानवशास्त्र · पुरातत्त्वशास्त्र\nअपराध शास्त्र · जनसांख्यिकी\nअर्थशास्त्र · शिक्षा\nमानव भूगोल · इतिहास\nअंतर्राष्ट्रीय संबंध · विधि\nभाषाविज्ञान · राजनीति विज्ञान\nमानस शास्त्र · समाजशास्त्र\n\n\n\nव्यावहारिक विज्ञान\nअभियान्त्रिकी\nकृषि · वैमानिक · जैवचिकित्सारासायनिक · जनपथ ·\nसंगणक वैद्युत · अग्नि सुरक्षा · आनुवंशिक औद्योगिक · यांत्रिक · सैन्य\nखनन · नाभिकीय · संक्रिया विज्ञान यंत्रमानविकी · तन्त्रांश\nस्वास्थ्य विज्ञान\nजैविक अभियान्त्रिकी · दन्तचिकित्सा\nमहामारी - विज्ञान · स्वास्थ्य सेवा · आयुर्विज्ञान\nउपचर्या · औषधनिर्माण · समाजसेवा\nपशु चिकित्सा विज्ञान\n\n\n\nअंतर्विषयी\nव्यावहारिक भौतिकी · कृत्रिम बुद्धिमत्ता\nजैवनैतिकता · जैव सूचना विज्ञान · \nजैवचिकित्सा इंजीनियरी · जैवसांख्यिकी\nसंज्ञानात्मक विज्ञान · संगणकीय भाषाविज्ञान\nसांस्‍कृतिक अध्ययन · साइबर्नेटिक्स\nपर्यावरणीय विज्ञान · पर्यावरणीय सामाजिक विज्ञान\nपर्यावरणीय अध्ययन · संजातीय अध्ययन\nविकासीय मनोविज्ञान · वानिकी\n · स्वास्थ्य\nपुस्तकालय विज्ञान · तर्कशास्त्र\nगणितीय जीवविज्ञान · गणितीय भौतिकी\nवैज्ञानिक प्रतिरूपण · तंत्रिक अभियांत्रिकी\nतंत्रिका विज्ञान · \nविज्ञान और प्रौद्योगिकी अध्ययन\nविज्ञान अध्ययन · लक्षण-विज्ञान · समाजैविकी\nनिकाय सिद्धांत · Transdisciplinarity\n\nनगर नियोजन\n\nविज्ञान का दर्शन और इतिहास\nवैज्ञानिक विधि\nविज्ञान का इतिहास\nविज्ञान दर्शन\nविज्ञान नीति\nचेतना विज्ञान\nछद्म विज्ञान\n\n\n\n\nरूपरेखा · प्रवेशद्वार · श्रेणी\n\nदेवासं\n चन्द्र संबंधी खगोल शास्त्र: यह बडा क्रेटर है डेडलस। १९६९ में चन्द्रमा की प्रदक्षिणा करते समय अपोलो ११ के चालक-दल (क्रू) ने यह चित्र लिया था। यह क्रेटर पृथ्वी के चन्द्रमा के मध्य के नज़दीक है और इसका व्यास (diameter)लगभग ९३ किलोमीटर या ५८ मील है।\nखगोल शास्त्र, एक ऐसा शास्त्र है जिसके अंतर्गत पृथ्वी और उसके वायुमण्डल के बाहर होने वाली घटनाओं का अवलोकन, विश्लेषण तथा उसकी व्याख्या (explanation) की जाती है। यह वह अनुशासन है जो आकाश में अवलोकित की जा सकने वाली तथा उनका समावेश करने वाली क्रियाओं के आरंभ, बदलाव और भौतिक तथा रासायनिक गुणों का अध्ययन करता है।\nबीसवीं शताब्दी के दौरा\n\nपरिचय[संपादित करें]\nखगोलिकी ब्रह्मांड में अवस्थित आकाशीय पिंडों का प्रकाश, उद्भव, संरचना और उनके व्यवहार का अध्ययन खगोलिकी का विषय है। अब तक ब्रह्मांड के जितने भाग का पता चला है उसमें लगभग 19 अरब आकाश गंगाओं के होने का अनुमान है और प्रत्येक आकाश गंगा में लगभग 10 अरब तारे हैं। आकाश गंगा का व्यास लगभग एक लाख प्रकाशवर्ष है। हमारी पृथ्वी पर आदिम जीव 2 अरब साल पहले पैदा हुआ और आदमी का धरती पर अवतण 10-20 लाख साल पहले हुआ।\nवैज्ञानिकों के अनुसार इस ब्रह्मांड की उत्पत्ति एक महापिंड के विस्फोट से हुई है। सूर्य एक औसत तारा है जिसके आठ मुख्य ग्रह हैं, उनमें से पृथ्वी भी एक है। इस ब्रह्मांड में हर एक तारा सूर्य सदृश है। बहुत-से तारे तो ऐसे हैं जिनके सामने अपना सूर्य अणु (कण) के बराबर भी नहीं ठहरता है। जैसे सूर्य के ग्रह हैं और उन सबको मिलाकर हम सौर परिवार के नाम से पुकारते हैं, उसी प्रकार हरेक तारे का अपना अपना परिवार है। बहुत से लोग समझते हैं कि सूर्य स्थिर है, लेकिन संपूर्ण सौर परिवार भी स्थानीय नक्षत्र प्रणाली के अंतर्गत प्रति सेकेंड 13 मील की गति से घूम रहा है। स्थानीय नक्षत्र प्रणाली आकाश गंगा के अंतर्गत प्रति सेकेंड 200 मील की गति से चल रही है और संपूर्ण आकाश गंगा दूरस्थ बाह्य ज्योर्तिमालाओं के अंतर्गत प्रति सेकेंड 100 मील की गति से विभिन्न दिशाओं में घूम रही है।\nचंद्रमा पृथ्वी का एक उपग्रह है जिस पर मानव के कदम पहुँच चुके हैं। इस ब्रह्मांड में सबसे विस्मयकारी दृश्य है- आकाश गंगा (गैलेक्सी) का दृश्य। रात्रि के खुले (जब चंद्रमा न दिखाई दे) आकाश में प्रत्येक मनुष्य इन्हें नंगी आँखों से देख सकता है। देखने में यह हल्के सफेद धुएँ जैसी दिखाई देती है, जिसमें असंख्य तारों का बाहुल्य है। यह आकाश गंगा टेढ़ी-मेढ़ी होकर बही है। इसका प्रवाह उत्तर से दक्षिण की ओर है। पर प्रात:काल होने से थोड़ा पहले इसका प्रवाह पूर्वोत्तर से पश्चिम और दक्षिण की ओर होता है। देखने में आकाश गंगा के तारे परस्पर संबद्ध से लगते हैं, पर यह दृष्टि भ्रम है। एक दूसरे से सटे हुए तारों के बीच की दूरी अरबों मील हो सकती है। जब सटे हुए तारों का यह हाल है तो दूर दूर स्थित तारों के बीच की दूरी ऐसी गणनातीत है जिसे कह पाना मुश्किल है। इसी कारण से ताराओं के बीच तथा अन्य लंबी दूरियाँ प्रकाशवर्ष में मापी जाती हैं। एक प्रकाशवर्ष वह दूरी है जो दूरी प्रकाश एक लाख छियासी हजार मील प्रति सेकेंड की गति से एक वर्ष में तय करता है। उदाहरण के लिए सूर्य और पृथ्वी के बीच की दूरी सवा नौ करोड़ मील है, प्रकाश यह दूरी सवा आठ मिनट में तय करता है। अत: पृथ्वी से सूर्य की दूरी सवा आठ प्रकाश मिनट हुई। जिन तारों से प्रकाश आठ हजार वर्षों में आता है, उनकी दूरी हमने पौने सैंतालिस पद्म मील आँकी है। लेकिन तारे तो इतनी इतनी दूरी पर हैं कि उनसे प्रकाश के आने में लाखों, करोड़ों, अरबों वर्ष लग जाता है। इस स्थिति में हमें इन दूरियों को मीलों में व्यक्त करना संभव नहीं होगा और न कुछ समझ में ही आएगा। इसीलिए प्रकाशवर्ष की इकाई का वैज्ञानिकों ने प्रयोग किया है।\nमान लीजिए, ब्रह्मांड के किसी और नक्षत्रों आदि के बाद बहुत दूर दूर तक कुछ नहीं है, लेकिन यह बात अंतिम नहीं हो सकती है। यदि उसके बाद कुछ है तो तुरंत यह प्रश्न सामने आ जाता है कि वह कुछ कहाँ तक है और उसके बाद क्या है? इसीलिए हमने इस ब्रह्मांड को अनादि और अनंत माना। इसके अतिरिक्त अन्य शब्दों में ब्रह्मांड की विशालता, व्यापकता व्यक्त करना संभव नहीं है।\n\n अवलोकनीय ब्रह्मांड का लघुगणक प्रतिनिधित्व। उल्लेखनीय खगोलीय पिंडों की व्याख्या की जाती है। इस छवि को असेंबल करने के लिए उपयोग की जाने वाली तस्वीरें मुख्य रूप से हबल स्पेस टेलीस्कोप से हैं।\nअंतरिक्ष में कुछ स्थानों पर दूरदर्शी से गोल गुच्छे दिखाई देते हैं। इन्हें स्टार क्लस्टर या ग्लीट्य्रूलर स्टार अर्थात् तारा गुच्छ कहते हैं। इसमें बहुत से तारे होते हैं जो बीच में घने रहते हैं और किनारे बिरल होते हैं। टेलिस्कोप से आकाश में देखने पर कहीं कहीं कुछ धब्बे दिखाई देते हैं। ये बादल के समान बड़े सफेद धब्बे से दिखाई देते हैं। इन धब्बों को ही नीहारिका कहते हैं। इस ब्रह्मांड में असंख्य नीहारिकाएँ हैं। उनमें से कुछ ही हम देख पाते हैं।\nइस अपरिमित ब्रह्मांड का अति क्षुद्र अंश हम देख पाते हैं। आधुनिक खोजों के कारण जैसे जैसे दूरबीन की क्षमता बढ़ती जाती है, वैसे वैसे ब्रह्मांड के इस दृश्यमान क्षेत्र की सीमा बढ़ती जाती है। परन्तु वर्तमान परिदृश्य में ब्रह्मांड की पूरी थाह मानव क्षमता से बहुत दूर है।\nखगोल भौतिकी का आधुनिक युग जर्मन भौतिकविद् किरचाक से आरंभ हुआ। सूर्य के वातावरण में सोडियम, लौह, मैग्नेशियम, कैल्शियम तथा अनेक अन्य तत्वों का उन्होंने पता लगाया (सन् 1859)। हमारे देश में स्वर्गीय प्रोफेसर मेघनाद साहा ने सूर्य और तारों के भौतिक तत्वों के अध्ययन में महत्वपूर्ण कार्य किया है। उन्होंने वर्णक्रमों के अध्ययन से खगोलीय पिंडों के वातावरण में अत्यंत महत्वपूर्ण खोजें की हैं। आजकल भारत गणराज्य के दो प्रख्यात वैज्ञानिक डॉ॰ एस. चंद्रशेखर और डॉ॰ जयंत विष्णु नारलीकर भी ब्रह्मांड के रहस्यों को सुलझाने में उलझे हुए हैं।\nबहुत पहले कोपर्निकस, टाइको ब्राहे और मुख्यत: कैप्लर ने खगोल विद्या में महत्वपर्णू कार्य किया था। कैप्लर ने ग्रहों के गति के संबंध में जिन तीन नियमों का प्रतिपादन किया है वे ही खगोल भौतिकी की आधारशिला बने हुए हैं। खगोल विद्या में न्यूटन का कार्य बहुत महत्वपूर्ण रहा है।\nब्रह्मांड विद्या के क्षेत्र में पिछले कुछ वर्षों (लगभग 45 वर्षों पूर्व) की खोजों के फलस्वरूप कुछ महत्वपूर्ण बातें समाने आई हैं। विख्यात वैज्ञानिक हबल ने अपने निरीक्षणों से ब्रह्मांडविद्या की एक नई प्रक्रिया का पता लगाया। हबल ने सुदूर स्थित आकाश गंगाओं से आनेवाले प्रकाश का परीक्षण किया और बताया कि पृथ्वी तक आने में प्रकाश तरंगों का कंपन बढ़ जाता है। यदि इस प्रकाश का वर्णपट प्राप्त करें तो वर्णपट का झुकाव लाल रंग की ओर अधिक होता है। इस प्रक्रिया को डोपलर प्रभाव कहते हैं। ध्वनि संबंधी डोपलर प्रभाव से बहुत लोग परिचित होंगे। जब हम प्रकाश के संदर्भ में डोपलर प्रभाव को देखते हैं तो दूर से आनेवाले प्रकाश का झुकाव नीले रंग की ओर होता है और दूर जाने वाले प्रकाश स्रोत के प्रकाश का झुकाव लाल रंग की ओर होता है। इस प्रकार हबल के निरीक्षणों से यह मालूम हुआ कि आकाश गंगाएँ हमसे दूर जा रही हैं। हबल ने यह भी बताया कि उनकी पृथ्वी से दूर हटने की गति, पृथ्वी से उनकी दूरी के अनुपात में है। माउंट पोलोमर वेधशाला में स्थित 200 इंच व्यासवाले लेंस की दूरबीन से खगोल शास्त्रियों ने आकाश गंगाओं के दूर हटने की प्रक्रिया को देखा है।\nदूरबीन से ब्रह्मांड को देखने पर हमें ऐसा प्रतीत होता है कि हम इस ब्रह्मांड के केंद्रबिंदु हैं और बाकी चीजें हमसे दूर भागती जा रही हैं। यदि अन्य आकाश गंगाओं में प्रेक्षक भेजे जाएँ तो वे भी यही पाएंगे कि इस ब्रह्मांड के केंद्र बिंदु हैं, बाकी आकाश गंगाएँ हमसे दूर भागती जा रही हैं। अब जो सही चित्र हमारे सामने आता है, वह यह है कि ब्रह्मांड का समान गति से विस्तार हो रहा है। और इस विशाल प्रारूप का कोई भी बिंदु अन्य वस्तुओं से दूर हटता जा रहा है।\nहबल के अनुसंधान के बाद ब्रह्मांड के सिद्धांतों का प्रतिपादन आवश्यक हो गया था। यह वह समय था जब कि आइन्सटीन का सापेक्षवाद का सिद्धांत अपनी शैशवावस्था में था। लेकिन फिर भी आइन्सटीन के सिद्धांत को सौरमंडल संबंधी निरीक्षणों पर आधारित निष्कर्षों की व्याख्या करने में न्यूटन के सिद्धांतों से अधिक सफलता प्राप्त हुई थी। न्यूटन के अनुसार दो पिंडों के बीच की गुरु त्वाकर्षण शक्ति एक दूसरे पर तत्काल प्रभाव डालती है लेकिन आइन्सटीन ने यह साबित कर दिया कि पारस्परिक गुरु त्वाकर्षण की शक्ति की गति प्रकाश की गति के समान तीव्र नहीं हो सकती है। आखिर यहाँ पर आइन्सटीन ने न्यूटन के पत्र को गलत प्रमाणित किया। लोगों को आइन्सटीन का ही सिद्धांत पसंद आया। ब्रह्मांड की उत्पत्ति की तीन धारणाएँ प्रस्तुत हैं----\n1. स्थिर अवस्था का सिद्धांत\n2. विस्फोट सिद्धांत (बिग बंग सिद्धांत) और\n3. दोलन सिद्धांत।\nइन धारणाओं में दूसरी धारणा की महत्ता अधिक है। इस धारणा के अनुसार ब्रह्मांड की उत्पत्ति एक महापिंड के विस्फोट से हुई है और इसी कारण आकाश गंगाएँ हमसे दूर भागती जा रही है। इस ब्रह्मांड का उलटा चित्र आप अपने सामने रखिए तब आपको ब्रह्मांड प्रसारित न दिखाई देकर सकुंचित होता हुआ दिखाई देगा और आकाश गंगाएँ भागती हुई न दिखाई देकर आती हुई प्रतीत होगी। अत: कहने का तात्पर्य यह है कि किसी समय कोई महापिंड रहा होगा और उसी के विस्फोट होने के कारण आकाश गंगाएँ भागती हुई हमसे दूर जा रही हैं। क्वासर और पल्सर नामक नए तारों की खोज से भी विस्फोट सिद्धांत की पुष्टि हो रही है।\n\nइन्हें भी देखें[संपादित करें]\nखगोलिकी का इतिहास\nखगोलीय यांत्रिकी\nखगोलीय स्पेक्ट्रमिकी\nताराभौतिकी\nज्योतिष\nखगोलशास्त्र से संबंधित शब्दावली\nखगोल विज्ञान शब्द-कोश\nबाहरी कड़ियाँ[संपादित करें]\n1000 खगोल विज्ञान प्रश्नोत्तरी Archived 2010-08-14 at the Wayback Machine\nज्योतिष, अंक विद्या, हस्तरेखा विद्या और टोने-टुटके\nदेवासंविज्ञान के क्षेत्र\nभौतिकी ·\nजीव विज्ञान ·\nरसायन विज्ञान ·\nजैवरसायनिकी ·\nगणित ·\nजैव प्रौद्योगिकी ·\nज्योतिष ·\nसूक्ष्मजैविकी\n\n\n\n\n\n\n\"https://hi.wikipedia.org/w/index.php?title=खगोल_शास्त्र&oldid=5270675\" से लिया गया"}