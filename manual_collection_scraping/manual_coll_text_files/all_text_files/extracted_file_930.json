{"link": "https://kisansamadhan.com/apply-for-agricultural-equipment-for-sowing-and-preparation-of-the-field-on-subsidy/", "text": "खरीफ फसल की बुआई का समय आ गया हैं कई किसानों ने धान के रोपे भी तैयार कर लिए हैं मानसून में देरी की वजह से कई किसान को सभी कार्यों में देरी हो गई है ऐसे में किसान बुआई एवं खेत की तैयारी नई तकनीक के कृषि यंत्रों का उपयोग कर आसानी से एवं कम समय में कर सकते हैं | मध्यप्रदेश सरकार द्वारा बुआई एवं खेत की तैयारी हेतु उपयुक्त कृषि यंत्र सब्सिडी पर किसानों को देने के लिए आवेदन बुलाये गए हैं | तो ऐसे इच्छुक किसान जो यह यंत्र खरीदना चाहते हैं सब्सिडी पर ले सकते हैं |24 जून 2019 को दोपहर 12 बजे से आनलाईन आवेदन कर सकते हैं | इसमें पहले आओ तथा पहले पाओ की व्यवस्था है | टारगेट पूरा हो जाने पर किसान को आवेदन के बाबजूद भी यंत्र नहीं दिए जाएंगे इसलिए 24 जून को दोपहर 12 बजे से आनलाईन आवेदन करना शुरू कर दें |किसी भी श्रेणी के कृषक यंत्र का क्रय कर सकते हैं | केवल वे ही कृषक पात्र होगे जिन्होंने गत 7 वर्षों क्रय पर विभाग की किसी भी योजना के अंतर्गत अनुदान का लाभ प्राप्त नहीं किया है |नोट :- कृषकों को यह अवगत कराया जाता है की विक्रेता द्वारा काटे गए बिल पर लिखी गई कीमत के अतरिक्त प्रकरण पास कराने , जल्दी कार्यवाही कराने जैसे कारणों के लिए किसी भी राशि का भुगतान किसी को भी नहीं किया जावे | शासन द्वारा आनलाईन प्रक्रिया पूर्णत: निर्धारित है तथा पारदर्शी है जिसमें सभी तरह की जानकारी तथा प्रकरणों की स्थिति स्पष्ट रूप से पोर्टल पर ही सभी के द्वारा देखि जा सकती है | किसानों के द्वारा किसी भी तरह की शिकायत है तो वे [email protected] पर अवगत करा सकते हैं |मध्यप्रदेश में सभी प्रकार के कृषि यंत्रों के लिए आवेदन किसान भाई ऑनलाइन कर सकते हैं परन्तु सभी किसान भाइयों को यह बात ध्यान में रखना होगा की आवेदन के समय किसानों को उँगलियों के निशान देना होता है इसलिए सभी किसान भाई किसी पंजीकृत बायोमेट्रिक मशीन जिस कीओस्क पर हो वहीँ से आवेदन करें अथवा डीलर की मदद लें |"}