{"link": "https://hi.wikipedia.org/wiki/%E0%A4%AD%E0%A4%BE%E0%A4%B0%E0%A4%A4%E0%A5%80%E0%A4%AF_%E0%A4%9A%E0%A5%81%E0%A4%A8%E0%A4%BE%E0%A4%B5", "text": "भारत गणराज्य\nभारतकी राजनीति और सरकारपर एक श्रेणी का भाग\nसंविधान\nभारत का संविधान\nमूलभूत अधिकार, नीति निर्देशक तत्व, नीति निर्देशक तत्व  एवं नागरिकों के कर्तव्य\n\nसरकार\nभारत सरकार\n\nविधानपालिक\nसंसद\nराष्ट्रपति\nराम नाथ कोविन्द\nउपराष्ट्रपति\nवेंकैया नायडू\nलोकसभा\nलोकसभा अध्यक्ष\nसुमित्रा महाजन\nराज्यसभा\nराज्यसभा के अध्यक्ष\n\nकार्यपालिका\nभारत सरकार\nप्रधानमंत्री\nनरेन्द्र मोदी\nमंत्रीमंडल\n\nन्यायपालिका\nसर्वोच्च न्यायालय\nन्यायाधीश\nदीपक मिश्र\nउच्च न्यायालय\nजिला न्यायालय\n\nस्थानीय प्रशासन\nपंचायती राज\n\nभारतीय चुनाव\nलोकसभा चुनाव 2014\nचुनाव आयोग\nमुख्य निर्वाचन अधिकारी\nप्रांतीय चुनाव\nराजनैतिक दल\n\nवैश्विक संबंध व अन्य विषय\nराजनैतिक घटनाक्रम\nविदेश संबंध\n\n\nअन्य देश\nनक्षों की किताब\n भारत प्रवेशद्वार\n\nदेवासं\nचुनाव- लोकतंत्र & राजनीति\nका आधार स्तम्भ हैं। आजादी के बाद से भारत में चुनावों ने एक लंबा रास्ता तय किया है।\n\nअनुक्रम\n\n1 (PM/लोकसभा) चुनाव\n2 राष्ट्रीय चुनावों नामांकन\n\n2.1 राष्ट्रपति चुनाव (लोकसभा एवं राज्य सभा और विधान सभा → राष्ट्रपति)\n2.2 उपराष्ट्रपति चुनाव ( नामांकन एवं मतदाता →    राज्य सभा)\n\n\n3 राजनैतिक पार्टियों का इतिहास\n4 चुनाव आयोग\n5 चुनावी प्रक्रिया\n\n5.1 चुनाव के पहले\n5.2 मतदान का दिन[5]\n5.3 चुनाव के बाद\n\n\n6 मतदाता पंजीकरण\n7 दूरस्थ मतदान\n8 भारत में चुनावों का इतिहास\n\n8.1 लोकसभा चुनाव\n8.2 प्रथम लोकसभा (1952)\n8.3 दूसरी लोकसभा (1957)\n8.4 तीसरी लोकसभा (1962)\n8.5 चौथी लोकसभा (1967)\n8.6 5वीं लोकसभा (1971)\n8.7 6वीं लोकसभा (1977)\n8.8 7वीं लोकसभा (1980)\n8.9 8वीं लोकसभा (1984-1985)\n8.10 9वीं लोकसभा (1989)\n8.11 10वीं लोकसभा (1991)\n8.12 11वीं लोकसभा (1996)\n8.13 12वीं लोकसभा (1998)\n8.14 13वीं लोकसभा (1999)\n8.15 14 वीं लोकसभा (2004)\n8.16 15वीं लोकसभा (2009)\n8.17 १६वीं लोकसभा (२०१४)\n8.18 17वीं लोकसभा (2019)\n\n\n9 इन्हें भी देखें\n10 सन्दर्भ\n11 बाहरी कड़ियाँ\n\n\n(PM/लोकसभा) चुनाव\n1951-52 को हुए आम चुनावों में मतदाताओं की संख्या 17,32,12,343 थी, जो 2014 में बढ़कर 81,45,91,184 हो गई है।[1] 2004 में, भारतीय चुनावों में 670 मिलियन मतदाताओं ने भाग लिया (यह संख्या दूसरे सबसे बड़े यूरोपीय संसदीय चुनावों के दोगुने से अधिक थी) और इसका घोषित खर्च 1989 के मुकाबले तीन गुना बढ़कर $300 मिलियन हो गया। इन चुनावों में दस लाख से अधिक इलेक्ट्रॉनिक वोटिंग मशीनों का इस्तेमाल किया गया।[2] 2009 के चुनावों में 714 मिलियन मतदाताओं ने भाग लिया[3] (अमेरिका और यूरोपीय संघ की संयुक्त संख्या से भी अधिक).[4]\nमतदाताओं की विशाल संख्या को देखते हुए चुनावों को कई चरणों में आयोजित किया जाना आवश्यक हो गया है (2004 के आम चुनावों में चार चरण थे और 2009 के चुनावों में पांच चरण थे)। चुनावों की इस प्रक्रिया में चरणबद्ध तरीके से काम किया जाता है, इसमें भारतीय चुनाव आयोग द्वारा चुनावों की तिथि की घोषणा, जिससे राजनैतिक दलों के बीच \"आदर्श आचार संहिता\" लागू होती है, से लेकर परिणामों की घोषणा और सफल उम्मीदवारों की सूची राज्य या केंद्र के कार्यकारी प्रमुख को सौंपना शामिल होता है। परिणामों की घोषणा के साथ चुनाव प्रक्रिया का समापन होता है और नई सरकार के गठन का मार्ग प्रशस्त होता है।\n\nराष्ट्रीय चुनावों नामांकन\nराष्ट्रपति चुनाव (लोकसभा एवं राज्य सभा और विधान सभा → राष्ट्रपति)\nभारत के राष्ट्रपति का चुनाव 5 साल के लिए अप्रत्यक्ष रूप से किया जाता है। इसके लिए निर्वाचन मंडल का प्रयोग किया जाता है जहां लोक सभा व राज्य सभा के सदस्य और भारत के सभी प्रदेशों तथा क्षेत्रों की विधान सभाओं के सदस्य अपना वोट डालते हैं।\nभारतीय संसद में राष्ट्रप्रमुख- भारत के राष्ट्रपति  - और दो सदन शामिल हैं जो विधानमंडल होते हैं।\nभारत के राष्ट्रपति का चुनाव पांच वर्ष की अवधि के लिए निर्वाचक मंडल द्वारा किया जाता है जिसमें संघ और राज्य के विधानमंडलों के सदस्य शामिल होते हैं।\nभारत की संसद के दो सदन हैं। लोक सभा में 545 सदस्य होते हैं, 543 सदस्यों का चयन पांच वर्षों की अवधि के लिए एकल सीट निर्वाचन क्षेत्रों से होता है और दो सदस्यों को एंग्लो-भारतीय समुदाय का प्रतिनिधित्व करने के लिए चुना जाता है (भारतीय संविधान में उल्लेख के अनुसार, अब तक लोक सभा में 545 सदस्य होते हैं, 543 सदस्यों का चयन पांच वर्षों की अवधि के लिए होता है और दो सदस्यों को एंग्लो-भारतीय समुदाय का प्रतिनिधित्व करने के लिए चुना जाता है)। 550 सदस्यों का चयन बहुमत निर्वाचन प्रणाली के तहत होता है।\n\n\nउपराष्ट्रपति चुनाव ( नामांकन एवं मतदाता →    राज्य सभा)\nराज्य सभा के सदस्यों का चयन अप्रत्यक्ष रूप से होता है और ये लगभग पूरी तरह से अलग-अलग राज्यों की विधानसभा के सदस्यों द्वारा निर्वाचित किए जाते हैं, जबकि 12 सदस्यों का नामांकन भारत के राष्ट्रपति द्वारा किया जाता है, इसमें आमतौर पर भारत के प्रधानमंत्री की सलाह और सहमति शामिल होती है। राज्य सभा के बारे में अधिक जानकारी http://rajyasabha.nic.in/rsnew/about_parliament/rajya_sabha_introduction.asp पर पायी जा सकती है।\nराज्यों की परिषद (राज्य सभा) में 245 सदस्य होते हैं, जिनमें 233 सदस्यों का चयन छह वर्ष की अवधि के लिए होता है, जिसमें हर दो साल में एक तिहाई अवकाश ग्रहण करते हैं। इन सदस्यों का चयन राज्य और केंद्र (संघ) शासित प्रदेशों के विधायकों द्वारा किया जाता है। निर्वाचित सदस्यों का का चयन आनुपातिक प्रतिनिधित्व प्रणाली के तहत एकल अंतरणीय मत के माध्यम से किया जाता है। बारह नामित सदस्यों को आमतौर पर प्रख्यात कलाकारों (अभिनेताओं सहित), वैज्ञानिकों, न्यायविदों, खिलाड़ियों, व्यापारियों और पत्रकारों और आम लोगों में से चुना जाता है।\n\nराजनैतिक पार्टियों का इतिहास\nभारतीय राष्ट्रीय कांग्रेस का प्रभुत्व पहली बार 1977 में टूटा जब इंदिरा गांधी के नेतृत्व में पार्टी को अन्य सभी बड़े दलों के गठबंधन से हार का सामना करना पड़ा, ये सभी दल 1975-1977 में विवादित आपातकाल लागू करने का विरोध कर रहे थे। इसी प्रकार विश्वनाथ प्रताप सिंह के नेतृत्व में के एक गठबंधन ने 1989 में भ्रष्टाचार के आरोप झेल रहे राजीव गांधी को हराकर सत्ता में प्रवेश किया। इसे भी 1990 में सत्ता से हटना पड़ा।\n1992 में, भारत में अब तक चली आ रही एक पार्टी के प्रभुत्व वाली राजनीति ने गठबंधन प्रणाली को रास्ता दिया, जिसमें कोई एक पार्टी सरकार बनाने के लिए संसद में बहुमत की उम्मीद नहीं कर सकती थी, लोकिन उसे अन्य पार्टियों के साथ गठबंधन करना होता था और सरकार बनाने के लिए बहुमत सिद्ध करना होता था। इससे मजबूत क्षेत्रीय दलों का महत्व बढ़ गया जो अब तक केवल क्षेत्रीय आकांक्षाओं तक ही सीमित थे। एक तरफ जहां तेदेपा और अन्नाद्रमुक जैसे दल पारंपरिक रूप से मजबूत क्षेत्रीय दावेदार बने हुए थे वहीं दूसरी ओर 1990 के दशक में लोक दल, समाजवादी पार्टी, बहुजन समाज पार्टी और जनता दल जैसे अन्य क्षेत्रीय दलों का भी उदय हुआ। ये दल पारंपरिक रूप से क्षेत्रीय आकांक्षाओं पर आधारित होते थे, (जैसे तेलंगाना राष्ट्र समिति) या पूरी तरह से जाति आधारित होते थे, (जैसे बहुजन समाज पार्टी जो दलितों का प्रतिनिधित्व करने का दावा करती है)।\n\nचुनाव आयोग\nभारत में चुनावों का आयोजन भारतीय संविधान के तहत बनाये गये भारतीय निर्वाचन आयोग द्वारा किया जाता है। यह एक अच्छी तरह स्थापित परंपरा है कि एक बार चुनाव प्रक्रिया शुरू होने के बाद कोई भी अदालत चुनाव आयोग द्वारा परिणाम घोषित किये जाने तक किसी भी प्रकार का हस्तक्षेप नहीं कर सकती है। चुनावों के दौरान, चुनाव आयोग को बड़ी मात्रा में अधिकार सौंप दिए जाते हैं और जरुरत पड़ने पर यह सिविल कोर्ट के रूप में भी कार्य कर सकता है।\n\nचुनावी प्रक्रिया\n वोटर वैरिफाइड पेपर ऑडिट ट्रेल (VVPAT) का उपयोग भारतीय चुनावों में भारतीय इलेक्ट्रॉनिक वोटिंग मशीनों के साथ किया जाता है\nभारत की चुनावी प्रक्रिया में राज्य विधानसभा चुनावों के लिए कम से कम एक महीने का समय लगता है जबकि आम चुनावों के लिए यह अवधि और अधिक बढ़ जाती है। मतदाता सूची का प्रकाशन एक महत्वपूर्ण चुनाव पूर्व प्रक्रिया है और यह भारत में चुनाव के संचालन के लिए बहुत महत्वपूर्ण भूमिका निभाती है। भारतीय संविधान के अनुसार कोई भी व्यक्ति जो भारत का नागरिक है और जिसकी उम्र 18 वर्ष से अधिक है, वह मतदाता सूची में एक मतदाता के रूप में शामिल होने के योग्य है यह योग्य मतदाता की जिम्मेदारी है कि वे मतदाता सूची में अपना नाम शामिल कराए। आमतौर पर, उम्मीदवारों के नामांकन की अंतिम तिथि से एक सप्ताह पहले तक मतदाता पंजीकरण के लिए अनुमति दी गई है।\n\nचुनाव के पहले\nचुनाव से पहले नामांकन, मतदान और गिनती की तिथियों की घोषणा की जाती है। चुनावों की तिथि की घोषणा के दिन से आदर्श आचार संहिता लागू हो जाती है।\nकिसी भी पार्टी को चुनाव प्रचार के लिए सरकारी संसाधनों को उपयोग करने की अनुमति नहीं होती है। आचार संहिता के नियमों के अनुसार मतदान के दिन से 48 घंटे पहले चुनाव प्रचार बंद कर दिया जाना चाहिए। भारतीय राज्यों के लिए चुनाव से पहले की गतिविधियां अत्यंत आवश्यक होती हैं। आचार संहिता के अनुसार चुनाव प्रचार के लिए प्रत्याशी १० चौपिहया वाहन ही रख सकता है, जबकि मतदान वाले दिन तीन चौपहिया वाहनों की अनुमति है।\n\nमतदान का दिन[5]\nमतदान के दिन से एक दिन पहले चुनाव प्रचार समाप्त हो जाता है। सरकारी स्कूलों और कॉलेजों को मतदान केंद्रों के रूप में चुना जाता है। मतदान कराने की जिम्मेदारी प्रत्येक जिले के जिलाधिकारी की होती है। बहुत से सरकारी कर्मचारियों को मतदान केंद्रों में लगाया जाता है। चुनाव में धोखाधड़ी रोकने के लिए मतदान पेटियों के बजाय इलेक्ट्रॉनिक वोटिंग मशीनों (ईवीएम) का प्रयोग अधिक मात्रा में किया जाता है, जो भारत के कुछ भागों में अधिक प्रचलित है। मैसूर पेंट्स और वार्निश लिमिटेड द्वारा तैयार एक अमिट स्याही का प्रयोग आमतौर पर मतदान के संकेत के रूप में मतदाता के बाईं तर्जनी अंगुली पर निशान लगाने के लिए किया जाता है। इस कार्यप्रणाली का उपयोग 1962 के आम चुनाव के बाद से फर्जी मतदान रोकने के लिए किया जा रहा है। Yeh Galatians hai\n\nचुनाव के बाद\nचुनाव के दिन के बाद, ईवीएम को भारी सुरक्षा के बीच एक मजबूत कमरे में जमा किया जाता है। चुनाव के विभिन्न चरण पूरे होने के बाद, मतों की गिनती का दिन निर्धारित किया जाता है। आमतौर पर वोट की गिनती में कुछ घंटों के भीतर विजेता का पता चल जाता है। सबसे अधिक वोट प्राप्त करने वाले उम्मीदवार को निर्वाचन क्षेत्र का विजेता घोषित किया जाता है।\nसबसे अधिक सीटें प्राप्त करने वाले पार्टी या गठबंधन को राष्ट्रपति द्वारा नई सरकार बनाने के लिए आमंत्रित किया जाता है। किसी भी पार्टी या गठबंधन को सदन में वोटों का साधारण बहुमत (न्यूनतम 50%) प्राप्त करके विश्वास मत के दौरान सदन (लोक सभा) में अपना बहुमत साबित करना आवश्यक होता है।\n\nमतदाता पंजीकरण\nभारत के कुछ शहरों में, ऑनलाइन मतदाता पंजीकरण फार्म प्राप्त किए जा सकते हैं और निकटतम चुनावी कार्यालय में जमा किए जा सकते हैं। [www.jaagore.com] जैसी कुछ सामाजिक रूप से प्रासंगिक वेबसाइटें, मतदाता पंजीकरण की जानकारी प्राप्त करने के लिए अच्छा स्थान हैं।\n\nदूरस्थ मतदान\nअब तक, भारत में दूरस्थ मतदान प्रणाली नहीं है। जन प्रतिनिधित्व अधिनियम (आरपीए) -1950 के अनुच्छेद 19 के तहत एक व्यक्ति को अपने मत का पंजीकरण कराने का अधिकार है यदि उसकी उम्र 18 साल से अधिक है और वह निर्वाचन क्षेत्र में रहने वाला 'आम नागरिक’ है, अर्थात छह महीने या उससे अधिक समय से मौजूदा पते पर रह रहा है।[6] उक्त अधिनियम की धारा 20 किसी अप्रवासी भारतीय (एनआरआई) को मतदाता सूची में अपना नाम दर्ज कराने के लिए अयोग्य ठहराती है। इसलिए, संसद और राज्य विधानसभा के चुनाव में एनआरआई को वोट डालने की अनुमति नहीं दी गई है।\nअगस्त 2010 में, जन प्रतिनिधित्व बिल (संशोधित)-2010 को लोक सभा में 24 नवम्बर 2010 की बाद की राजपत्र अधिसूचनाओं के साथ पारित कर दिया गया, इस बिल में एनआरआई को वोट डालने का अधिकार दिया गया है।[7] इसके साथ ही अब एनआरआई भारतीय चुनावों में वोट करने के योग्य हो जाएंगे, लेकिन उनके लिए मतदान के समय शारीरिक रूप से उपस्थित होना आवश्यक है। बहुत से सामाजिक संगठनों ने सरकार से आग्रह किया था कि दूरस्थ मतदान प्रणाली के द्वारा एनआरआई और दूर स्थित लोगों द्वारा मतदान करने के लिए आरपीए में संशोधन करना चाहिए।[8][9] पीपल फॉर लोक सत्ता, सक्रियता से इस बात पर बल देती रही है कि इंटरनेट और डाकपत्र मतदान का एनआरआई मतदान के एक व्यवहार्य साधन के रूप में प्रयोग किया जाए.[10]\n\nभारत में चुनावों का इतिहास\nलोकसभा जनता के प्रतिनिधियों से मिलकर बनी होती है जिन्हें वयस्क मताधिकार के आधार पर प्रत्यक्ष निर्वाचन के द्वारा चुना जाता है। संविधान में उल्लिखित सदन की अधिकतम क्षमता 552 सदस्यों की है, जिनमें 530 सदस्य राज्यों के व 20 सदस्य केंद्र शासित प्रदेशों का प्रतिनिधित्व करते हैं और दो सदस्यों को एंग्लो-भारतीय समुदायों के प्रतिनिधित्व के लिए राष्ट्रपति द्वारा नामांकित किया जाता है; ऐसा तब किया जाता है जब राष्ट्रपति को लगता है कि उस समुदाय का सदन में पर्याप्त रूप से प्रतिनिधित्व नहीं हो रहा है।\n\n\n\nलोकसभा चुनाव\n\n\n\n\nप्रथम\n\nद्वितीय\n\nतृतीय\n\n\nवर्ष\n\nचुनाव\n\nकुल सीटें\n\nप्रधानमंत्री\n\nदल\n\nसीटें\n\n% मत\n\nदल\n\nसीटें\n\n% मत\n\nदल\n\nसीटें\n\n% मत\n\n\n1951-52 [11][12][13]\n\nपहली लोकसभा\n\n489\n\nजवाहरलाल नेहरू\n\nकांग्रेस\n\n364\n\n44.87%\n\nसीपीआई\n\n16\n\n3.29%\n\nएसओसी\n\n12\n\n10.59%\n\n\n1957 [14]\n\nदुसरी लोकसभा\n\n494\n\nजवाहरलाल नेहरू\n\nकांग्रेस\n\n371\n\n47.8%\n\nसीपीआई\n\n27\n\n8.92%\n\nपीएसपी\n\n19\n\n10.41%\n\n\n1962\n\nतीसरी लोकसभा\n\n494\n\nजवाहरलाल नेहरू, गुलजारीलाल नन्दा, लाल बहादुर शास्त्री, इन्दिरा गांधी\n\nकांग्रेस\n\n361\n\n100%\n\nसीपीआई\n\n29\n\n9.94%\n\nस्वतंत्र पार्टी\n\n18\n\n7.89%\n\n\n1967\n\n4थी लोकसभा\n\n520\n\nइन्दिरा गांधी\n\nकांग्रेस\n\n283\n\n100%\n\nस्वतंत्र पार्टी\n\n44\n\n8.67%\n\nबीजेस\n\n35\n\n9.31%\n\n\n1971\n\n5वीं लोकसभा\n\n518\n\nइन्दिरा गांधी\n\nकांग्रेस\n\n352\n\n100%\n\nसीपीएम\n\n25\n\n5.12%\n\nसीपीआई\n\n23\n\n4.73%\n\n\n1977\n\n6वीं लोकसभा\n\n542\n\nमोरार जी देसाई चौधरी चरण सिंह\n\nजेपी\n\n330\n\n100%\n\nकांग्रेस\n\n154\n\n34.52%\n\nसीपीएम\n\n22\n\n4.29%\n\n\n1980\n\n7वीं लोकसभा\n\n529 ( 542* )\n\nइन्दिरा गांधीराजीव गाँधी\n\nकांग्रेस(आई)\n\n351\n\n42.69%\n\nजेएनपी(एस)\n\n41\n\n9.39%\n\nसीपीएम\n\n37\n\n6.24%\n\n\n1984\n\n8वीं लोकसभा\n\n514\n\nराजीव गाँधी\n\nकांग्रेस\n\n404\n\n100%\n\nटीडीपी\n\n30\n\n4.31%\n\nसीपीएम\n\n22\n\n5.87%\n\n\n1989\n\n9वीं लोकसभा\n\n529\n\nविश्वनाथ प्रताप सिंहचन्द्रशेखर सिंह(राष्ट्रीय मोर्चा)\n\nकांग्रेस\n\n195\n\n100%\n\nजेडी\n\n142\n\n17.79%\n\nभाजपा\n\n89\n\n11.36%\n\n\n1991\n\n10वीं लोकसभा\n\n521\n\nपी॰ वी॰ नरसिम्हा राव\n\nकांग्रेस\n\n232\n\n100%\n\nभाजपा\n\n120\n\n20.11%\n\nजेडी\n\n59\n\n11.84%\n\n\n1996\n\n11वीं लोकसभा\n\n543\n\nअटल बिहारी वाजपेयीऍच॰ डी॰ देवगौड़ाइन्द्र कुमार गुजराल(युनाइटेड फ्रंट)\n\nभाजपा\n\n161\n\n20.29%\n\nकांग्रेस\n\n140\n\n28.80%\n\nजेडी\n\n46\n\n23.45%\n\n\n1998\n\n12वीं लोकसभा\n\n545\n\nअटल बिहारी वाजपेयी(राजग)\n\nभाजपा\n\n182\n\n25.59%\n\nकांग्रेस\n\n141\n\n25.82%\n\nसीपीएम\n\n32\n\n5.16%\n\n\n1999\n\n13वीं लोकसभा\n\n545\n\nअटल बिहारी वाजपेयी(राजग)\n\nभाजपा\n\n182\n\n23.75%\n\nकांग्रेस\n\n114\n\n28.30%\n\nसीपीएम\n\n33\n\n5.40%\n\n\n2004\n\n14वीं लोकसभा\n\n543\n\nमनमोहन सिंह(यूपीए)\n\nकांग्रेस\n\n145\n\n26.53%\n\nभाजपा\n\n138\n\n22.16%\n\nसीपीएम\n\n43\n\n5.66%\n\n\n2009\n\n15वीं लोकसभा\n\n545\n\nमनमोहन सिंह(यूपीए)\n\nकांग्रेस\n\n206\n\n28.55%\n\nभाजपा\n\n116\n\n18.80%\n\nसपा\n\n23\n\n3.23%\n\n\n2014\n\n16वीं लोकसभा\n\n545\n\nनरेन्द्र मोदी(राजग)\n\nभाजपा\n\n282\n\n31.34%\n\nकांग्रेस\n\n44\n\n19.52%\n\nएआईएडीएमके\n\n37\n\n3.31%\n* : असम के 12 सीटों और मेघालय के १ सीट पर चुनाव नहीं हुए थे।[15]\nलोकसभा चुनाव\n\n\nलोकसभा\n\nचुनाव वर्ष\n\nकुल सीटें\n\nप्रथम दल\n\nद्वितीय दल\n\nतृतीय दल\n\nअन्य दल\n\nनिर्वाचित प्रधानमंत्री\n\nसत्तापक्ष\n\n\nप्रथम लोकसभा\n\n1951\n\n489\n\n\n\nकांग्रेस\n\n\n\nभाकपा\n\n\n\n\n\nजवाहर लाल नेहरू\n\nकांग्रेस\n\n\nद्वितीय लोकसभा\n\n1957\n\n494\n\nकांग्रेस\n\nभाकपा\n\n\n\n\n\n\nतृतीय लोकसभा\n\n1962\n\n494\n\nकांग्रेस\n\n\n\nजनसंघ\n\n\n\nप्रसोपा\n\n\n\n\n1964\n\nलाल बहादुर शास्त्री\n\n\nचतुर्थ लोकसभा\n\n1967\n\n520\n\nकांग्रेस\n\nजनसंघ\n\n\n\nस्वपा\n\nनिर्दल\n\nइन्दिरा गांधी\n\n\nपांचवी लोकसभा\n\n1971\n\n518\n\nकांग्रेस\n\nजनसंघ\n\n\n\nनिर्दल\n\n\nछठीं लोकसभा\n\n1977\n\n540\n\n\n\nजपा ३८\n\n\n\nकांग्रेस\n\n\n\nनिर्दल\n\nमोरारजी देसाई\n\nजपा\n\n\nसातवीं लोकसभा\n\n1980\n\n\n\n\n\nकांग्रेस\n\n\n\nजपा\n\n\n\n\n\nइन्दिरा गांधी\n\nकांग्रेस\n\n\nआठवीं लोकसभा\n\n1984\n\n514\n\nकांग्रेस\n\n\n\n\n\n\n\nराजीव गांधी\n\n\nनवीं लोकसभा\n\n1989\n\n529\n\nभाजपा\n\n\n\nकांग्रेस\n\n\n\nजद\n\nनिर्दल\n\nविश्वनाथ प्रताप सिंह\n\nजद\n\n\n1990\n\nचन्द्रशेखर\n\nसजपा\n\n\nदसवीं लोकसभा\n\n1991\n\n521\n\nकांग्रेस\n\n\n\nभाजपा\n\n\n\nजद\n\n\n\nपी.वी. नरसिम्हा राव\n\nकांग्रेस\n\n\nग्यारहवीं लोकसभा\n\n1996\n\n543\n\n\n\nभाजपा\n\n\n\nकांग्रेस\n\nजद\n\n\nनिर्दल\n\n\nअटल बिहारी वाजपेयी\n\nभाजपा\n\n\n1996\n\nएच.डी. देवे गौड़ा\n\nजद\n\n\n1997\n\nइन्द्र कुमार गुजराल\n\n\nबारहवीं लोकसभा\n\n1998\n\n543\n\nभाजपा\n\nकांग्रेस\n\n\n\nमाकपा\n\n\n\nअटल बिहारी वाजपेयी\n\nभाजपा\n\n\nतेरहवीं लोकसभा\n\n1999\n\n543\n\nभाजपा\n\nकांग्रेस\n\nमाकपा\n\n\n\n\nचौदहवीं लोकसभा\n\n२००४\n\n543\n\n\n\nकांग्रेस १४५\n\n\n\nभाजपा १३८\n\nमाकपा ४३\n\n\n\nमनमोहन सिंह\n\nकांग्रेस\n\n\nपंद्रहवीं लोकसभा\n\n२००९\n\n543\n\nकांग्रेस २०६\n\nभाजपा ११६\n\n\n\nसपा २३\n\n\n\n\nसोलहवीं लोकसभा\n\n२०१४\n\n543\n\n\n\nभाजपा २८२\n\n\n\nकांग्रेस ४४\n\n\n\nअद्रमुक ३७\n\n\n\nनरेन्द्र मोदी\n\nभाजपा\n\n\nसत्रहवीं लोकसभा\n\n२०१९\n\n543\n\nभाजपा ३०३\n\nकांग्रेस ५२\n\n\n\nद्रमुक २४\n\n\n\n\nप्रथम लोकसभा (1952)\nअगस्त १९४७ में स्वतंत्र होने और २६ जनवरी १९५० को अपना संविधान लागू करने के बाद1952 में भारत का पहला आम चुनाव सम्पन्न हुआ। तत्पश्चात देश में पहली बार 1952 में लोकसभा का गठन हुआ।[16] इसमें भारतीय राष्ट्रीय कांग्रेस (कांग्रेस) 364 सीटों के साथ सत्ता में आई। इसके साथ, पार्टी ने कुल पड़े वोटों का 45 प्रतिशत प्राप्त किया था। पूरे भारत में 44.87 प्रतिशत की चुनावी भागीदारी दर्ज की गई। जवाहर लाल नेहरू देश के पहले निर्वाचित प्रधानमंत्री बने, उनकी पार्टी ने मतदान के 75.99% (47665951) मत प्राप्त करके विरोधियों को स्पष्ट रूप से हरा दिया। 17 अप्रैल 1952 को गठित हुई लोक सभा ने, 4 अप्रैल 1957 तक का अपना कार्यकाल पूरा किया।\nप्रथम आम चुनाव से ठीक पहले नेहरू के दो पूर्व कैबिनेट सहयोगियों ने कांग्रेस के वर्चस्व को चुनौती देने के लिए अलग राजनीतिक दलों की स्थापना कर ली थी। जहां एक ओर श्यामा प्रसाद मुखर्जी ने अक्टूबर 1951 में जनसंघ की स्थापना की, वहीं दूसरी ओर दलित नेता भीमाराव अम्बेडकर ने अनुसूचित जाति महासंघ (जिसे बाद में रिपब्लिकन पार्टी का नाम दिया गया) को पुनर्जीवित किया। जो अन्य दल उस समय आगे आए उनमें आचार्य कृपालनी की किसान मजदूर प्रजा परिषद, राममनोहर लोहिया और जयप्रकाश नारायण के नेतृत्व वाली समाजवादी पार्टी और भारतीय कम्युनिस्ट पार्टी शामिल हैं। हालांकि, इन छोटे दलों को पता था कि वे वास्तव में कांग्रेस के खिलाफ कहीं खड़े नहीं होते हैं।\nपहली लोकसभा के अध्यक्ष श्री गणेश वासुदेव मावलंकर थे। पहली लोकसभा में 677 (3784 घंटे) बैठकें हुई, यह अब तक हुई बैठकों की उच्चतम संख्या है। इस लोक सभा ने 17 अप्रैल 1952 से 4 अप्रैल 1957 तक अपना कार्यकाल पूरा किया।\n\nदूसरी लोकसभा (1957)\nभारतीय राष्ट्रीय कांग्रेस 1952 की अपनी सफलता की कहानी को 1957 में आयोजित हुए दूसरे लोकसभा चुनावों में भी दोहराने में कामयाब रही। कांग्रेस के 490 उम्मीदवारों में से 371 सीटें जीतने में कामयाब रहे। पार्टी ने कुल 57,579,589 मतों की जीत के साथ 47.78 प्रतिशत बहुमत सुरक्षित रखा। जवाहर लाल नेहरू अच्छे बहुमत के साथ सत्ता में वापस लौटे। 11 मई 1957 को, एम. अनंतशयनम आयंगर को सर्वसम्मति से नई लोक सभा का अध्यक्ष चुना गया।\nइन चुनावों में कांग्रेस के सदस्य फिरोज गांधी का उदय भी देखा गया (जिन्होंने प्रधानमंत्री नेहरू की बेटी इंदिरा से विवाह किया)। उन्होंने उत्तर प्रदेश के रायबरेली निर्वाचन क्षेत्र से अपने निकटतम प्रतिद्वंद्वी, नंद किशोर को 29,000 से अधिक मतों के अंतर से हराया।\nदिलचस्प बात यह रही कि 1957 के चुनावों में एक भी महिला उम्मीदवार मैदान में नहीं थी। 1957 में निर्दलीयों को मतदान का 19 प्रतिशत प्राप्त हुआ। दूसरी लोकसभा ने 31 मार्च 1962 तक का अपना कार्यकाल पूरा किया।\n\nतीसरी लोकसभा (1962)\nतीसरी लोकसभा अप्रैल 1962 में बनाई गई थी। उस समय पाकिस्तान के साथ संबंध खराब बने हुए थे। चीन के साथ 'दोस्ताना' संबंध भी अक्टूबर 1962 के सीमा युद्ध से एक मिथ्या ही साबित हुए। अपनी सरकार द्वारा सुरक्षा पर पर्याप्त ध्यान न देने के मुद्दे पर चारों ओर आलोचना होने के बाद, नेहरू को तत्कालीन रक्षा मंत्री कृष्ण मेनन को हटाने और अमेरिका की सैन्य सहायता लेने के लिए बाध्य होना पड़ा। नेहरू का स्वस्थ्य तेजी से बिगड़ने लगा और वह 1963 में स्वास्थ्य लाभ के लिए कश्मीर में कई महीने गुजारने के लिए बाध्य हो गए। 1964 मई में उनके कश्मीर से लौटने पर, नेहरू सदमे से पीड़ित हुए और बाद में दिल का दौरा पड़ने से 27 मई 1964 को उनका निधन हो गया। विशेषज्ञों का कहना है कि 1962 में चीन के भारत की सीमाओं के आक्रमण और पाकिस्तान के साथ घरेलू मामलों ने नेहरू को कड़वाहट से भर दिया था।\nवयोवृद्ध कांग्रेसी नेता गुलजारीलाल नंदा ने नेहरू की मृत्यु के बाद दो सप्ताह के लिए उनकी जगह ली। कांग्रेस द्वारा लाल बहादुर शास्त्री को नया नेता चुने जाने तक उन्होंने कार्यवाहक प्रधानमंत्री के रूप में काम किया। शास्त्री प्रधानमंत्री पद के लिए एक संभावित विकल्प नहीं थे जिन्होंने, शायद अप्रत्याशित रूप से, 1965 में पाकिस्तान पर जीत दिलाने में देश का नेतृत्व किया। शास्त्री और पाकिस्तान के राष्ट्रपति, मोहम्मद अयूब खान ने, पूर्व सोवियत संघ के ताशकंत में 10 जनवरी 1966 को एक शांति संधि पर हस्ताक्षर किए। हालांकि, शास्त्री अपनी जीत के फायदे देखने के लिए ज्यादा समय तक जीवित नहीं रहे।\nशास्त्री की मृत्यु से उत्पन्न हुए रिक्त स्थान के कारण कांग्रेस ने एक बार पुनः नेता विहीन हो गयी। नेहरू की बेटी इंदिरा गांधी के प्रधानमंत्री बनने से पहले एक बार फिर नंदा को एक महीने से कम समय के लिए कार्यवाहक प्रधानमंत्री बनाया गया। इंदिरा, शास्त्री जी के मंत्रिमंडल में सूचना एवं प्रसारण मंत्री के रूप काम करती थीं। तत्कालीन कांग्रेस अध्यक्ष के. कामराज ने 1966 में इंदिरा को प्रधानमंत्री बनाने में महत्वपूर्ण भूमिका निभाई थी। पूराने कांग्रेसी नेता मोरारजी देसाई से कड़े विरोध के बावजूद, इंदिरा गांधी 24 जनवरी 1966 को प्रधानमंत्री बनीं। कांग्रेस के लिए वास्तव में यह समय सबसे अच्छा नहीं था। पार्टी आंतरिक संकटों से जूझ रही थी और देश हाल में लड़े दो युद्धों के प्रभाव से उबर रहा था। अर्थव्यवस्था को नुकसान हुआ था और मनोबल काफी गिरा हुआ था। जिन अन्य मुद्दों ने लोक सभा को हिला कर रख दिया था उनमें मिजो आदिवासी बगावत, अकाल, श्रमिक अशांति और रुपया अवमूल्यन के मद्देनजर गरीबों की बदहाली शामिल थी। वहीं पंजाब में भी भाषाई और धार्मिक अलगाववाद के लिए आंदोलन चल रहा था।\n\nचौथी लोकसभा (1967)\nभारत अप्रैल 1967 में चौथे चुनाव की राजनैतिक गतिविधियों से गुजर रहा था। जिस कांग्रेस ने अब तक चुनावों में 73 प्रतिशत से कम सीटें नहीं जीती थी, आगे आने वाला समय उसके लिए और बुरा साबित होने वाला था।\nकांग्रेस के आंतरिक संकट का असर 1967 के चुनाव के परिणामों में साफ दिखाई दिया। पहली बार, कांग्रेस ने निचले सदन में करीब 60 सीटों को खो दिया। उसे 283 सीटें पर जीत प्राप्त हुई। 1967 तक, सबसे पुरानी पार्टी ने विधानसभा चुनावों में भी कभी 60 प्रतिशत से कम सीटें नहीं जीती थीं। यहाँ भी कांग्रेस को एक बड़ा झटका सहना पड़ा क्योंकि बिहार, केरल, उड़ीसा, मद्रास, पंजाब और पश्चिम बंगाल में गैर कांग्रेसी सरकारें स्थापित हुईं। इस सब के साथ, इंदिरा गांधी को, जो रायबरेली निर्वाचन क्षेत्र से लोकसभा के लिए चुने गयीं थी, 13 मार्च को प्रधानमंत्री के रूप में शपथ दिलाई गई। असंतुष्ट आवाज़ों के शांत रखने के लिए, उन्होंने मोरारजी देसाई को भारत का उपप्रधानमंत्री और भारत का वित्तमंत्री नियुक्त किया। मोरारजी देसाई ने नेहरू की मृत्यु के बाद इंदिरा को प्रधानमंत्री बनाए जाने का विरोध किया था।\nकांग्रेस पार्टी के भीतर मतभेद बढ़ते रहे। कांग्रेस ने 12 नवम्बर 1969 \"अनुशासनहीनता\" के लिए मोरार जी देसाई को निष्कासित कर दिया। इस घटना ने कांग्रेस को दो भागों में विभाजित कर दिया: (१) कांग्रेस (ओ) - संगठन (ऑर्गेनाइजेशन) के लिए - जिसका नेतृत्व मोरारजी देसाई ने किया और (२) कांग्रेस (आई) - इंदिरा के लिए - जिसका नेतृत्व इंदिरा गांधी कर रही थीं। इंदिरा ने दिसंबर 1970 तक सीपीआई (एम) के समर्थन से एक अल्पमत वाली सरकार को चलाया। वह आगे अल्पमत की सरकार नहीं चलाना चाहती थीं, इसलिए उन्होंने चुनावों की अवधि से एक वर्ष पहले मध्यावधि लोकसभा चुनवों की घोषणा कर दी।\n\n5वीं लोकसभा (1971)\nइंदिरा गांधी ने 1971 में कांग्रेस को भारी बहुमत से जीत दिलाई। \"गरीबी हटाओ\" के चुनावी नारे के साथ प्रचार करते हुए, वह 352 सीटों के साथ संसद में वापस आयीं; यह पिछले चुनावों की 283 सीटों के मुकाबले उल्लेखनीय सुधार था।\nइंदिरा गांधी ने 1971 में भारत पाकिस्तान युद्ध के दौरान साहसिक निर्णय लिया जिसके परिणामस्वरूप बांग्लादेश मुक्त हो गया। दिसंबर 1971 में भारत की जीत का सभी भारतीयों द्वारा स्वागत किया गया क्योंकि यह चीन और संयुक्त राज्य अमेरिका से राजनयिक विरोधों का सामना करते हुए प्राप्त हुई थी। उस समय तत्कालीन सोवियत संघ और पूर्वी ब्लॉक के देशों को छोड़कर शायद ही किसी अन्य देश ने भारत का अंतरराष्ट्रीय समर्थन किया था।\nइंदिरा और कांग्रेस दोनों के समक्ष कुछ अन्य समस्याएं भी थीं। भारत पाक युद्ध में आयी भारी आर्थिक लागत, दुनिया में तेल की कीमतों में वृद्धि और औद्योगिक उत्पादन में गिरावट ने आर्थिक कठिनाइयों को बढ़ा दिया था।\n12 जून 1975 को इलाहाबाद उच्च न्यायालय ने चुनावी भ्रष्टाचार के आधार पर उनके 1971 के चुनाव को अवैध ठहरा दिया। इस्तीफे के बजाय, इंदिरा गाँधी ने देश में आपातकाल की घोषणा की और पूरे विपक्ष को जेल में डाल दिया।\nआपातकाल मार्च 1977 तक चला और 1977 में आयोजित चुनावों में जन मोर्चा नाम के पार्टियों के गठबंधन से उन्हें हार का सामना करना पड़ा. ऐसा पहली बार हुआ था जब कांग्रेस को एक गंभीर हार का सामना करना पड़ा था।\n\n6वीं लोकसभा (1977)\nकांग्रेस सरकार द्वारा आपातकाल की घोषणा 1977 के चुनावों में मुख्य मुद्दा था। राष्ट्रीय आपातकाल के दौरान 25 जून 1975 से 21 मार्च 1977 तक नागरिक स्वतंत्रताओं को समाप्त कर दिया गया था और प्रधानमंत्री इंदिरा गांधी ने विशाल शक्तियां अपने हाथ में ले ली थीं।\nगांधी अपने इस निर्णय की वजह से काफी अलोकप्रिय हुईं और चुनावों में उन्हें इसकी कीमत चुकानी पड़ी। 23 जनवरी को गांधी ने, मार्च में चुनाव कराने की घोषणा की और सभी राजनीतिक कैदियों को रिहा कर दिया। चार विपक्षी दलों, कांग्रेस (ओ), जनसंघ, भारतीय लोकदल और समाजवादी पार्टी ने 'जनता पार्टी' के रूप में मिलकर चुनाव लड़ने का फैसला किया।\nजनता पार्टी ने मतदाताओं को आपातकाल के दौरान हुई ज्यादतियों और मानव अधिकारों के उल्लंघन की याद दिलाई जैसे अनिवार्य बंध्याकरण और राजनेताओं को जेल में डालना.। जनता अभियान में कहा गया कि चुनाव तय करेगा कि भारत में \"लोकतंत्र होगा या तानाशाही\"। कांग्रेस आशंकित दिख रही थी। कृषि और सिंचाई मंत्री बाबू जगजीवन राम ने पार्टी छोड़ दी और ऐसा करने वाले कई लोगों में से वे एक थे।\nकांग्रेस ने एक मजबूत सरकार की जरूरत होने की बात कहकर मतदाताओं को लुभाने की कोशिश की लेकिन लहर इसके खिलाफ चल रही थी।\nस्वतंत्र भारत में पहली बार कांग्रेस को चुनावों में हार का सामना करना पड़ा और जनता पार्टी ने 298 सीटें जीती। मोरार जी देसाई 24 मार्च को भारत के पहले गैर-कांग्रेसी प्रधानमंत्री बने, उन्हें चुनावों से दो महिने पहले ही जेल से रिहा किया गया था।\nकांग्रेस की लगभग 200 सीटों पर हार हुई। इंदिरा गांधी और उनके बेटे संजय गांधी भी चुनाव हार गए।\n\n7वीं लोकसभा (1980)\nजनता पार्टी, कांग्रेस और आपातकाल के खिलाफ जनता के गुस्से पर सवार होकर सत्ता में आयी लेकिन इसकी स्थिति कमजोर थी। लोकसभा में पार्टी की 270 सीटें थीं और सत्ता पर उसकी पकड़ मजबूत नहीं थी।\nभारतीय लोक दल के नेता चौधरी चरण सिंह और जगजीवन राम, जिन्होंने कांग्रेस छोड़ दी थी, जनता गठबंधन के सदस्य थे, लेकिन प्रधानमंत्री मोरारजी देसाई के से वे खुश नहीं थे।\nआपातकाल के दौरान मानवाधिकार के हनन की जांच के लिए जो अदालतें सरकार ने गठित की थीं वे इंदिरा गांधी के खिलाफ प्रतिशोधी दिखाई पड़ीं, इंदिरा ने स्वयं को एक परेशान महिला के रूप में चित्रित करने का कोई मौका नहीं गवांया।\nसमाजवादियों और हिंदू राष्ट्रवादियों का मिश्रण जनता पार्टी, 1979 में विभाजित हो गई जब भारतीय जनसंघ (BJS) के नेता अटल बिहारी वाजपेयी और लालकृष्ण आडवाणी ने पार्टी को छोड़ दिया और बीजेएस ने सरकार से समर्थन वापस ले लिया।\nदेसाई ने संसद में विश्वास मत खो दिया और इस्तीफा दे दिया। चरण सिंह, जिन्होंने जनता गठबंधन के कुछ भागीदारों को बरकरार रखा था, उन्होंने प्रधानमंत्री के रूप में जून 1979 में शपथ ली।\nकांग्रेस ने संसद में चौधरी चरण सिंह के समर्थन का वादा किया लेकिन बाद में पीछे हट गई। उन्होंने जनवरी 1980 में चुनाव की घोषणा कर दी और वे अकेले प्रधानमंत्री थे जो कभी संसद नहीं गए। जनता पार्टी के नेताओं के बीच की लड़ाई और देश में फैली राजनीतिक अस्थिरता ने कांग्रेस (आई) के पक्ष में काम किया, जिसने मतदाताओं इंदिरा गांधी की मजबूत सरकार की याद दिला दी।\nकांग्रेस ने लोकसभा में 351 सीटें जीतीं और जनता पार्टी, या बचे हुए गठबंधन को 32 सीटें मिलीं।\nजनता पार्टी का साल दर साल विभाजन होता रहा लेकिन ये देश के राजनैतिक इतिहास में एक महत्वपूर्ण मील का पत्थर साबित हुआ: यह एक गठबंधन था और इसने यह साबित कर दिया कि कांग्रेस को हराया जा सकता है।\n\n8वीं लोकसभा (1984-1985)\n31 अक्टूबर 1984 को प्रधानमंत्री इंदिरा गांधी की हत्या ने, कांग्रेस के लिए सहानुभूति मत बनाए। इंदिरा गांधी की मृत्यु के बाद लोकसभा को भंग कर दिया गया और राजीव गांधी ने अंतरिम प्रधानमंत्री के रूप में शपथ ली।\nनवंबर 1984 के लिए चुनाव की घोषणा कर दी गई और चुनाव प्रचार के दौरान राजीव ने लोगों को अपने परिवार के योगदान की याद दिलाई।\nकांग्रेस ने भारी बहुमत से जीत हासिल की। इसने 409 लोकसभा सीटें और लोकप्रिय मतों का 50 फीसदी अपने नाम किया, यह पार्टी का सर्वश्रेष्ठ प्रदर्शन था। तेलुगू देशम पार्टी 30 सीटों के साथ संसद में दूसरी सबसे बड़ी पार्टी बन गई। यह भारतीय संसद के इतिहास के उन दुर्लभ रिकार्डों में एक है जिसमें कोई क्षेत्रीय पार्टी मुख्य विपक्षी दल के रूप में उभरी।\n\n9वीं लोकसभा (1989)\n9वीं लोकसभा के चुनाव भारतीय चुनावी राजनीति में कई मायनों में ऐतिहासिक घटना रहे। इन चुनावों ने राजनेताओं के मतदाता से वोट मांगने के तरीके को बदल दिया। अब जाति और धर्म के आधार पर वोट मांगना केंद्र बिंदु बन गया।\nयद्यपि 1989 के आम चुनाव कई संकटों से जूझ रहे युवा राजीव के साथ लड़े गए किन्तु कांग्रेस सरकार अपनी विश्वसनीयता और लोकप्रियता खो रही थी। बोफोर्स कांड, पंजाब में बढ़ता आतंकवाद, एलटीटीई और श्रीलंका सरकार के बीच गृह युद्ध उन समस्याओं में से कुछ थी जो राजीव गांधी की सरकार के सामने थीं। राजीव के सबसे बड़े आलोचक विश्वनाथ प्रताप सिंह थे जिन्होंने सरकार में वित्त मंत्रालय और रक्षा मंत्रालय का कामकाज संभाला रखा था। रक्षा मंत्री के रूप में सिंह के कार्यकाल के दौरान यह अफवाह थी कि उनके पास बोफोर्स रक्षा सौदे से संबंधित ऐसी जानकारी थी जो राजीव गांधी की प्रतिष्ठा को बर्बाद कर सकती थी।\nलेकिन सिंह को शीघ्र ही मंत्रिमंडल से बर्खास्त कर दिया गया और फिर उन्होंने कांग्रेस और लोक सभा में अपनी सदस्यता से इस्तीफा दे दिया। उन्होंने अरुण नेहरू और आरिफ मोहम्मद खान के साथ जन मोर्चा का गठन किया और इलाहाबाद से लोकसभा में प्रवेश किया।\n11 अक्टूबर 1988 को, जन मोर्चा, जनता पार्टी, लोकदल और कांग्रेस (एस) के विलय से जनता दल की स्थापना हुई ताकि सभी दल एक साथ मिलकर राजीव गांधी सरकार का विरोध कर करें। जल्द ही, द्रमुक, तेदेपा और अगप सहित कई क्षेत्रीय दल जनता दल से मिल गए और नेशनल फ्रंट की स्थापना की। पांच पार्टियों वाला नेशनल फ्रंट, भारतीय जनता पार्टी और दो कम्यूनिस्ट पार्टियों- भारतीय कम्यूनिस्ट पार्टी - मार्क्सवादी (सीपीआई-एम) और भारतीय कम्यूनिस्ट पार्टी (सीपीआई) के साथ मिलकर 1989 के चुनाव मैदान में उतरा।\nलोकसभा में 525 सीटों के लिए यह चुनाव 22 नवम्बर और 26 नवम्बर 1989 को दो चरणों में आयोजित हुए। नेशनल फ्रंट को लोकसभा में आसान बहुमत प्राप्त हुआ और उसने वाम मोर्चे और भारतीय जनता पार्टी के बाहरी समर्थन से सरकार बनाई। राष्ट्रीय मोर्चे की सबसे बड़े घटक जनता दल ने 143 सीटें जीतीं, इसके अलावा माकपा और भाकपा ने क्रमशः 33 और 12 सीटें हासिल कीं. निर्दलीय और अन्य छोटे दल 59 सीटें जीतने में कामयाब रहे।\nहालांकि, कांग्रेस अभी भी 197 सांसदों के साथ लोकसभा में अकेली सबसे बड़ी पार्टी थी। भाजपा 1984 के चुनावों में दो सीटों के मुकाबले इस बार के चुनावों में 85 सांसदों के साथ सबसे ज्यादा फायदे में रही। विश्वनाथ प्रताप सिंह भारत के 10वें प्रधानमंत्री बने और देवीलाल उप प्रधानमंत्री बने। उन्होंने 2 दिसम्बर 1989 से 10 नवम्बर 1990 तक कार्यालय संभाला। भाजपा नेता लालकृष्ण आडवाणी द्वारा राम जन्मभूमि-बाबरी मस्जिद मुद्दे पर रथ यात्रा शुरू किए जाने और बिहार के मुख्यमंत्री लालू यादव द्वारा बिहार में गिरफ्तार किए जाने के बाद पार्टी ने वी.पी. सिंह सरकार से समर्थन वापस ले लिया। वीपी सिंह ने विश्वास मत हारने के बाद इस्तीफा दे दिया।\nचंद्रशेखर 64 सांसदों के साथ जनता दल से अलग हो गए और उन्होंने 'समाजवादी जनता पार्टी' बनाई। उन्हें बाहर से कांग्रेस का समर्थन मिला और वे भारत के 11वें प्रधानमंत्री बने। उन्होंने आखिरकार 6 मार्च 1991 को इस्तीफा दे दिया, जब कांग्रेस ने आरोप लगाया कि सरकार राजीव गांधी पर जासूसी कर रही है।\n\n10वीं लोकसभा (1991)\n10 वीं लोकसभा के चुनाव मध्यावधि चुनाव थे क्योंकि पिछली लोकसभा को सरकार के गठन के सिर्फ 16 महीने बाद भंग कर दिया गया था। यह चुनाव विपरीत वातावरण में हुए और दो सबसे महत्वपूर्ण चुनावी मुद्दों, मंडल आयोग की सिफारिसें लागू करने और राम जन्मभूमि बाबरी मस्जिद विवाद के चलते इन्हें 'मंडल-मंदिर' चुनाव भी कहा जाता है।\nजहां एक ओर वी.पी. सिंह सरकार द्वारा लागू मंडल आयोग की रिपोर्ट में सरकारी नौकरियों में अन्य पिछड़ी जातियों (ओबीसी) को 27 प्रतिशत आरक्षण दिया गया था, जिसके कारण बड़े पैमाने पर हिंसा हुई और सामान्य जातियों के देश भर में इसका विरोध किया, वहीं दूसरी ओर मंदिर अयोध्या के विवादित बाबरी मस्जिद ढांचे का प्रतिनिधित्व करता था जिसे भारतीय जनता पार्टी अपने प्रमुख चुनावी मुद्दे के रूप में उपयोग कर रही थी।\nमंदिर मुद्दे के फलस्वरुप देश के कई हिस्सों में दंगे हुए और मतदाताओं का जाति और धार्मिक आधार पर ध्रुवीकरण हो गया। राष्ट्रीय मोर्चे में फैली अव्यवस्था ने कांग्रेस की वापसी के संकेत दे दिए थे।\nचुनाव तीन चरणों में 20 मई 12 जून और 15 जून 1991 आयोजित किए गए। यह कांग्रेस, भाजपा और राष्ट्रीय मोर्चा-जनता दल (एस)- वामपंथियों मोर्चे के गठबंधन के बीच एक त्रिकोणीय मुकाबला था।\nमतदान के पहले दौर के एक दिन बाद 20 मई को, पूर्व प्रधानमंत्री राजीव गाँधी की तमिल ईलम लिबरेशन टाइगर द्वारा श्रीपेरंबदूर में चुनाव प्रचार करते हुए हत्या कर दी गई। चुनाव के शेष दिनों को जून के मध्य तक के लिए स्थगित कर दिए गया और अंत में मतदान 12 जून और 15 जून को हुआ। इस बार के संसदीय चुनावों में अब तक का सबसे कम मतदान हुआ, इसमें केवल 53 प्रतिशत मतदाताओं ने अपने मताधिकार का प्रयोग किया।\nइन चुनावों के परिणामों से एक त्रिशंकु संसद बनी, जिसमें 232 सीटों के साथ कांग्रेस सबसे बड़ी पार्टी के रूप में उभरी और 120 सीटों के साथ भाजपा दूसरे स्थान पर रही। जनता दल सिर्फ 59 सीटों के साथ तीसरे स्थान पर रहा।\n21 जून को, कांग्रेस के पी वी नरसिंह राव ने प्रधानमंत्री के रूप में शपथ ली। राव, नेहरू-गांधी परिवार के बाहर दूसरे कांग्रेसी प्रधानमंत्री थे। नेहरू-गांधी परिवार के बाहर पहले कांग्रेसी प्रधानमंत्री लाल बहादुर शास्त्री थे।\n\n11वीं लोकसभा (1996)\n11 वीं लोकसभा के लिए हुए चुनाव के परिणामों से एक त्रिशंकु संसद का गठन हुआ और दो वर्ष तक राजनैतिक अस्थिरता रही जिसके दौरान देश के तीन प्रधानमत्री बने।\nप्रधानमंत्री पी.वी. नरसिंह राव की कांग्रेस (आई) सरकार ने सुधारों की एक शृंखला को लागू किया जिसने विदेशी निवेशकों के लिए देश की अर्थव्यवस्था को खोल दिया। राव के समर्थकों ने उन्हें देश की अर्थव्यवस्था को बचाने और देश की विदेश नीति को स्फूर्ति देने का श्रेय दिया लेकिन उनकी सरकार अप्रैल से मई में चुनाव से पहले अनिश्चित और कमजोर थी।\nमई 1995 में, वरिष्ठ नेता अर्जुन सिंह और नारायण दत्त तिवारी ने कांग्रेस छोड़ दी और अपनी पार्टी का गठन किया। हर्षद मेहता घोटाले, राजनीति के अपराधीकरण पर वोहरा की रिपोर्ट, जैन हवाला कांड और 'तंदूर हत्याकांड' मामले ने राव सरकार की विश्वसनीयता को क्षतिग्रस्त किया।\nभाजपा व उसके सहयोगी दल और संयुक्त मोर्चा, वाम मोर्चा और जनता दल का गठबंधन, चुनावों में कांग्रेस के मुख्य प्रतिद्वंद्वी थे।\nतीन सप्ताह के अभियान के दौरान, राव ने अपने द्वारा लागू किए गए आर्थिक सुधारों को मुद्दा बनाकर मतदाताओं को आकर्षित किया और भाजपा ने हिंदुत्व और राष्ट्रीय सुरक्षा के मुद्दों पर मतदाताओं को रिझाया।\nमतदाता किसी भी पार्टी से प्रभावित नहीं लगते थे। भाजपा ने 161 सीटें जीती और कांग्रेस ने 140। संसद की सीटों की आधी संख्या 271 थी।\nराष्ट्रपति ने भाजपा नेता अटल बिहारी वाजपेयी को सरकार बनाने के लिए आमंत्रित किया, चूंकि वे संसद में सबसे बड़ी पार्टी के मुखिया थे।\nवाजपेयी ने 16 मई को प्रधानमंत्री के रूप में पदभार संभाला और संसद में क्षेत्रीय दलों से समर्थन पाने की कोशिश की। वह इस काम में विफल रहे और 13 दिनों के बाद उन्होंने इस्तीफा दे दिया।\nजनता दल के नेता एच डी देवेगौड़ा ने 1 जून को एक संयुक्त मोर्चा गठबंधन सरकार का गठन किया। उनकी सरकार 18 महीने चली।\nदेवेगौड़ा के विदेश मंत्री इंद्रकुमार गुजराल ने प्रधानमंत्री के रूप में अप्रैल 1997 में पदभार संभाला जब कांग्रेस बाहर से एक नई संयुक्त मोर्चा सरकार का समर्थन करने के लिए सहमत हो गई। लेकिन गुजराल केवल एक कामचलाऊ व्यवस्था के रूप में थे। देश में 1998 में फिर से चुनाव होना तय था।\n\n12वीं लोकसभा (1998)\n11वीं लोकसभा का जीवन छोटा था, यह मुश्किल से डेढ़ साल चली. अल्पमत वाली इंद्र कुमार गुजराल की सरकार (मई 1996 के आम चुनावों से 18 महीनों के भीतर संयुक्त मोर्चा की दूसरी सरकार), 28 नवम्बर 1997 को गिर गई जब सीताराम केसरी के नेतृत्व वाली कांग्रेस ने राजीव गांधी की हत्या में द्रमुक नेता। ओं के शामिल होने के विवाद के चलते सरकार से समर्थन वापस ले लिया।\nनए चुनावों की घोषणा की गई और 10 मार्च 1998 को 12 वीं लोकसभा का गठन हुआ और वरिष्ठ भाजपा नेता अटल बिहारी वाजपेयी के नेतृत्व वाले गठबंधन को नौ दिन बाद शपथ दिलाई गई। 12 वीं लोकसभा केवल 413 दिन चली, जो उस तिथि तक का सबसे कम समय था।\nएक व्यवहार्य विकल्प के अभाव के कारण तब विघटन हो गया जब 13 महीने पुरानी भारतीय जनता पार्टी के नेतृत्व वाली सरकार को 17 अप्रैल को केवल एक मत से बेदखल कर दिया गया। ऐसा पांचवीं बार हुआ था जब लोकसभा को अपना कार्यकाल पूरा करने से पहले भंग कर दिया गया।\n4 दिसम्बर 1997 को लोक सभा के विघटन के बाद समय से पहले ही सभी लोकसभा सीटों के लिए चुनाव हुए।\nचुनाव पश्चात गठबंधन की रणनीति ने भाजपा के नेतृत्व वाले गठबंधन को 265 सीटों का कार्यकारी बहुमत प्रदान किया। इस संदर्भ में 15 मार्च को, राष्ट्रपति के आर नारायणन ने वाजपेयी को अगली सरकार बनाने के लिए आमंत्रित किया। 19 मार्च को वाजपेयी ने प्रधानमंत्री के रूप में शपथ ली।\n\n13वीं लोकसभा (1999)\n17 अप्रैल 1999 को, वाजपेयी ने लोकसभा में विश्वास मत खो दिया और इसके फलस्वरूप उनकी गठबंधन सरकार ने इस्तीफा दे दिया। उन्होंने इसका कारण अपने 24 पार्टी वाले राष्ट्रीय जनतांत्रिक गठबंधन (राजग) में सामंजस्य की कमी होना बताया। भाजपा, गठबंधन की अपने सहयोगी जयललिता के नेतृत्व वाली अन्नाद्रमुक के पीछे हटने के कारण मतदान में एक वोट से हार गई थी।\nजयललिता अपनी मांगे पूरी ना होने पर लगातार समर्थन वापस लेने की धमकी दे रही थीं, इन मांगों में विशेष रूप से तमिलनाडु सरकार से बर्खास्त करना शामिल था जिसका नियंत्रण वे तीन साल पहले खो चुकी थीं। भाजपा ने आरोप लगाया कि जयललिता भ्रष्टाचार के आरोपों की जांच से बचने की मांग कर रहीं थीं और पार्टियों के बीच कोई समझौता नहीं किया जा सका जिससे सरकार की हार हुई।\nमुख्य विपक्षी पार्टी कांग्रेस, क्षेत्रीय और वामपंथी समूहों के साथ मिलकर बहुमत वाली सरकार बनाने के लिए पर्याप्त समर्थन नहीं पा सकी। 26 अप्रैल को, भारत के तत्कालीन राष्ट्रपति के. आर. नारायणन ने लोकसभा भंग कर दी और जल्दी चुनाव करने की घोषणा कर दी। भाजपा ने मतदान होने तक एक अंतरिम प्रशासन के रूप में शासन करना जारी रखा, चुनाव आयोग द्वारा चुनावों की तिथि 4 मई घोषित की गई थी।\nचूंकि पिछले चुनाव 1996 और 1998 में आयोजित हुए थे, इसलिए 1999 के चुनाव 40 महीने में तीसरी बार हो रहे थे। चुनावी धोखाधड़ी और हिंसा को रोकने के लिए देश के 31 राज्यों व केंद्र शासित प्रदेशों में सुरक्षा बलों को तैनात करने हेतु ये चुनाव पांच सप्ताह तक चले थे। कुल मिलाकर 45 पार्टियों ने (छह राष्ट्रीय, शेष क्षेत्रीय) 543 लोकसभा सीटों पर चुनाव लड़ा।\nलंबे चुनाव अभियान के दौरान, भाजपा और कांग्रेस ने आम तौर पर आर्थिक और विदेश नीति के मुद्दों पर सहमति व्यक्त की, इसमें पाकिस्तान के साथ कश्मीर सीमा विवाद का निपटारा भी शामिल था। उनकी प्रतिद्वंद्विता केवल कांग्रेस अध्यक्ष सोनिया गांधी और वाजपेयी के बीच के व्यक्तिगत टकराव के रूप में ही अधिक प्रकट हुई।\nसोनिया गांधी को 1998 में काफी कम उम्र में पार्टी के अध्यक्ष पद के लिए निर्वाचित किया गया, सोनिया की जन्मभूमि इटली होने की बात को मुद्दा बनाकर महाराष्ट्र के कांग्रेसी नेता शरद पवार ने सोनिया के चयन को चुनौती दी। इस कारण से कांग्रेस में आतंरिक संकट पैदा हो गए और भाजपा ने प्रभावी रूप से एक चुनावी मुद्दे के रूप में इसका प्रयोग किया।\nवाजपेयी द्वारा कारगिल युद्ध से निपटने का सकारात्मक दृष्टिकोण भी एक मुद्दा था जो भाजपा के पक्ष में काम कर रहा था। यह युद्ध चुनावों से कुछ महीने पहले ही समाप्त हुआ था और इसने कश्मीर में भारत की स्थिति को मजबूत किया था। इसके अलावा, पिछले दो वर्षों में भारत ने आर्थिक उदारीकरण और वित्तीय सुधारों के चलते आर्थिक रूप से काफी वृद्धि तैनात की थी, इसके साथ-साथ मुद्रास्फीति की दरें कम और औद्योगिक विकास की दरें भी उच्च थीं।\nअन्य दलों के साथ मजबूत और व्यापक गठजोड़ के मध्यम से राजनैतिक विस्तार के आधार पर, 1991, 1996 और 1998 के चुनावों में भाजपा और उसके सहयोगियों ने लगातार विकास किया था; और क्षेत्रीय विस्तार के कारण राजग प्रतिस्पर्धी बन गया और यहां तक कि उसने कांग्रेस की बहुलता वाले क्षेत्रों जैसे उड़ीसा, आंध्र प्रदेश और असम में भी सबसे ज्यादा वोट प्राप्त किए थे। ये कारक 1999 के चुनाव परिणामों में निर्णायक साबित हुए।\n6 अक्टूबर को आए परिणाम में राजग को 298 सीटें मिलीं, कांग्रेस और उसके सहयोगियों को 136 सीटों पर वियज प्राप्त हुई। वाजपेयी ने 13 अक्टूबर को प्रधानमंत्री के रूप में शपथ ली।\n\n14 वीं लोकसभा (2004)\nभाजपा के नेतृत्व वाली राजग सरकार ने 2004 में प्रधानमंत्री अटल बिहारी वाजपेयी की देखरेख में अपने शासन के पांच साल पूरे किये और 20 अप्रैल से 10 मई 2004 के बीच चार चरणों के चुनाव हुए.\nअधिकांश विश्लेषकों का मानना था कि राजग, 'फील गुड फैक्टर' और अपने प्रचार अभियान 'भारत उदय' की मदद से, सत्ता विरोधी लहर को हरा देगी और स्पष्ट बहुमत प्राप्त करेगी। भाजपा शासन के दौरान अर्थव्यवस्था में लगातार वृद्धि दिखाई दी थी और सार्वजनिक क्षेत्र के उपक्रमों के विनिवेश को पटरी पर लगाया गया था। भारत के विदेशी मुद्रा भंडार में 100 अरब डॉलर से अधिक राशि जमा थी (दुनिया में सातवें सबसे बड़ा और भारत के लिए एक रिकॉर्ड)। सेवा क्षेत्र ने भी ढेरों नौकरियां उपलब्ध उत्पन्न हुई थीं।\n1990 के दशक के अन्य सभी लोकसभा चुनावों की तुलना में इन चुनावों में, दो व्यक्तित्वों का टकराव (वाजपेयी और सोनिया गांधी) अधिक देखा गया क्योंकि वहां कोई तीसरा व्यवहार्य विकल्प मौजूद नहीं था। भाजपा और इसके सहयोगियों का झगड़ा एक तरफ था और कांग्रेस और उसके सहयोगियों का झगड़ा दूसरी तरफ। हालांकि, क्षेत्रीय मतभेद राष्ट्रीय परिदृश्य पर उभरे थे।\nभाजपा ने राजग के सदस्य के रूप में चुनाव लड़ा, हालांकि इसके सीटों के बंटवारे को लेकर इसके समझौते राजग के बाहर कुछ मजबूत क्षेत्रीय दलों के साथ भी थे जैसे आंध्र प्रदेश में तेलुगू देशम पार्टी और तमिलनाडु में अखिल भारतीय अन्ना द्रविड़ मुनेत्र कड़गम पार्टी।\nकांग्रेस के नेतृत्व में राष्ट्रीय स्तर का विपक्षी मोर्चा बनाने की कोशिश भी हुई। अंत में, कोई समझौता नहीं हो पाया, लेकिन क्षेत्रीय स्तर पर कई राज्यों में कांग्रेस और क्षेत्रीय पार्टियों के गठबंधन हो गया। यह पहली बार था कि कांग्रेस ने संसदीय चुनावों में इस तरह के गठबंधन के साथ चुनाव लड़ा था।\nवामपंथी दलों, विशेषकर भारतीय कम्युनिस्ट पार्टी (मार्क्सवादी) और कम्युनिस्ट पार्टी ऑफ इंडिया, ने अपने मजबूत क्षेत्रों जैसे पश्चिम बंगाल, त्रिपुरा और केरल में अपने दम पर चुनाव लड़ा और कांग्रेस और राजग दोनों का सामना किया। अन्य राज्यों जैसे पंजाब और आंध्र प्रदेश में उन्होंने कांग्रेस के साथ सीटें बांटी। तमिलनाडु में वे द्रमुक के नेतृत्व वाले जनतांत्रिक प्रगतिशील गठबंधन का हिस्सा थे।\nबहुजन समाज पार्टी और समाजवादी पार्टी ने कांग्रेस या भाजपा दोनों में से किसी के साथ भी जाने से इंकार कर दिया। ये दोनों भारत के सर्वाधिक आबादी वाले राज्य उत्तर प्रदेश में आधारित हैं।\nहालांकि चुनाव पूर्व भविष्यवाणियों में भाजपा के लिए भारी बहुमत की बात कही गई थी, लेकिन एग्जिट पॉल (चुनाव के तुरंत बाद और गिनती शुरू होने से पहले) में त्रिशंकु संसद की भविष्यवाणी हुई। यह भी आम धारणा है कि जैसे ही भाजपा ने यह मानना आरंभ किया की चुनाव पूरी तरह से उसके पक्ष में नहीं हुए हैं, इसने भाजपा के अभियान का ध्यान इंडिया शाइनिंग से हटाकर स्थिरता के मुद्दों पर केंद्रित कर दिया। जिस कांग्रेस को भाजपा ने \"पुराने ढ़ंग वाली\" का नाम दिया था उसे मुख्यतः गरीबों, ग्रामीणों, निचली जातियों और अल्पसंख्यक मतदाताओं का भारी समर्थन मिला जिससे कांग्रेस ने बड़ी जीत हासिल की; इन लोगों को एक विशालकाय मध्यमवर्ग को जन्म देने वाली विगत वर्षों की आर्थिक वृद्धि का कोई विशेष लाभ प्राप्त नहीं हुआ।\nचुनाव पूर्व भविष्यवाणियों में पराजय के लिए विभिन्न कारणों को जिम्मेदार माना जाता है। राष्ट्रीय मुद्दों की बजाय लोग अपने आसपास के मुद्दों, जैसे पानी की कमी, सूखा, आदि, के बारे में ज्यादा चिंतित थे; और भाजपा के सहयोगी सत्ता विरोधी भावनाओं का सामना कर रहे थे।\n13 मई को, भाजपा ने हार को स्वीकार किया और कांग्रेस अपने सहयोगियों की मदद और सोनिया गांधी के मार्गदर्शन में 543 में से 335 सदस्यों (बसपा, सपा, एमडीएमके और वाम मोर्चा के बाहरी समर्थन सहित) का बहुमत प्राप्त करने में सफल रही। चुनाव के बाद हुए इस गठबंधन को संयुक्त प्रगतिशील गठबंधन कहा गया।\nसोनिया गांधी ने प्रधानमंत्री बनने से इनकार कर लगभग सभी को हैरान कर दिया। इसके बजाय पूर्व वित्त मंत्री डॉ॰ मनमोहन सिंह से यह दायित्व उठाने के लिए कहा गया। डॉ॰ सिंह इससे पहले नरसिंह राव की सरकार में 1990 के दशक की शुरूआत में अपनी सेवाएं दे चुके थे, जहाँ उन्हें भारत की ऐसी पहली आर्थिक उदारीकरण नीति के रचयिताओं में से एक माना जाता था जिसने आसन्न राष्ट्रीय मौद्रिक संकट से उबरने में मदद की थी।\n\n15वीं लोकसभा (2009)\nमई 2009 में, 15वीं लोकसभा के चुनाव के परिणामों की घोषणा की गई। पुनः कांग्रेस के नेतृत्व वाले संयुक्त प्रगतिशील गठबंधन (संप्रग) की सरकार बनी। श्रीमती मीरा कुमार लोक सभा अध्यक्ष बनीं।\n\n१६वीं लोकसभा (२०१४)\nमुख्य लेख: भारतीय आम चुनाव, 2014\nअप्रैल–मई २०१४ में भारत में सोहलवीं लोकसभा के चुनाव हुये। इन चुनावों में भारतीय जनता पार्टी को नरेन्द्र मोदी के नेतृत्व में पूर्ण बहुमत प्राप्त हुआ। राष्ट्रीय जनतांत्रिक गठबंधन को कुल ३३६ सीटें प्राप्त हुईं। भारतीय जनता पार्टी को अकेले २८२ सीटें प्राप्त हुईं जो साधारण बहुमत के लिये आवश्यक २७२ सीटों से १० अधिक है। कांग्रेस को मात्र ४४ सीटें ही मिल सकीं जो इस पार्टी से आजतक का सबसे खराब प्रदर्शन है। \nबीजेपी ने केवल 31.0% वोट जीते, जो आजादी के बाद से भारत में बहुमत वाली सरकार बनाने के लिए पार्टी का सबसे कम हिस्सा है,[17] जबकि राष्ट्रीय जनतांत्रिक गठबंधन (एनडीए) का संयुक्त वोट हिस्सा 38.5% था।\n\n17वीं लोकसभा (2019)\nमुख्य लेख: भारतीय आम चुनाव, 2019\nभारतीय जनता पार्टी ने 303 सीटों पर जीत हासिल की, और अपने पूर्ण बहुमत बनाये रखा और भाजपा के नेतृत्व वाले गठबंधन ने 353 सीटें जीतीं। भाजपा ने 37.36% वोट हासिल किए, जबकि एनडीए का संयुक्त वोट शेयर 60.37 करोड़ वोटों का 45% था।[18][19] कांग्रेस पार्टी ने 52 सीटें जीतीं और कांग्रेस के नेतृत्व वाले गठबंधन ने 92 सीटें जीतीं। अन्य दलों और उनके गठबंधन ने भारतीय संसद में 97 सीटें जीतीं।\n\nइन्हें भी देखें\n49-ओ, जिसे 'नो वोट (कोई मत नहीं)' के रूप में अधिक जाना जाता है\nभारत में आम चुनाव\nभारत में राज्य विधानसभा चुनाव\nनोटा\nसन्दर्भ\n\n\n↑ \"1951-52 से 2014 तक भारतीय निर्वाचकों का तुलनात्मक विवरण\". पत्र सूचना कार्यालय, भारत सरकार. 23 फ़रवरी 2014. अभिगमन तिथि 24 फ़रवरी 2014.\n\n↑ \"इंडियन जनरल इलेक्शन एक्सपेंडिचर, फ्रॉम ईसीआई वेबसाइट\". मूल से 8 फ़रवरी 2005 को पुरालेखित. 14 मई 2006 को एक्सेस किया गया।\n\n↑ Shashi Tharoor (16 अप्रैल 2009). \"The recurring miracle of Indian democracy\". New Straits Times.\n\n↑ EU (25 states) electorate = 350mn (http://news.bbc.co.uk/2/hi/europe/3715399.stm), US electorate=212 mm (http://elections.gmu.edu/preliminary_vote_2008.html Archived 2008-11-13 at the Wayback Machine)\n\n↑ \"चुनाव में वोट कैसे डाले\".\n\n↑ रिप्रजेंटेशन ऑफ दी पीपुल एक्ट-1950\n\n↑ गजट नोटिफिकेशन\n\n↑ पिटीशन फॉर एब्सेंटी वोटिंग इन इंडियन इलेक्शन्स\n\n↑ नॉन-रेसिडेंट इंडियंस वोटिंग राइट्स इन दी अपकमिंग जनरल इलेक्शंस\n\n↑ \"पीपुल फॉर लोक सत्ता- एनआईआर वोटिंग कैम्पेन\". मूल से 26 जनवरी 2019 को पुरालेखित. अभिगमन तिथि 26 मार्च 2011.\n\n↑ \"लोकसभा Results 1951-52\". Election Commission of India. अभिगमन तिथि 23 November 2014.\n\n↑ \"Statistical Report on लोकसभा Elections 1951-52\" (PDF). Election Commission of India. मूल (PDF) से 11 जनवरी 2012 को पुरालेखित. अभिगमन तिथि 23 November 2014.\n\n↑ \"लोकसभा Elections Stats Summary 1951-52\" (PDF). Election Commission of India. मूल (PDF) से 5 मार्च 2016 को पुरालेखित. अभिगमन तिथि 23 November 2014.\n\n↑ \"Statistical Report on लोकसभा Elections 1957\". Election Commission of India.\n\n↑ \"सातवीं लोकसभा चुनाव (1980)\". इंडियन एक्सप्रेस. इंडियन एक्सप्रेस. 14 मार्च 2014. अभिगमन तिथि 18 अक्टुबर 2014. |accessdate= में तिथि प्राचल का मान जाँचें (मदद)\n\n↑ \"Is the BJP India's New Hegemon?\".\n\n↑ \"BJP's 31% lowest vote share of any party to win majority\". मूल से 14 जून 2018 को पुरालेखित. अभिगमन तिथि 10 जून 2018.\n\n↑ \"Analysis: Highest-ever national vote share for the BJP\".\n\n↑ \"61 Crore Indians Voted In 2019 Lok Sabha Elections; 66% Estimated Voter Turnout\". मूल से 4 जून 2019 को पुरालेखित. अभिगमन तिथि 22 दिसंबर 2019.\n\n\nसुब्रत के. मित्र और वी.बी. सिंह. 1999. भारत में लोकतंत्र व सामाजिक परिवर्तन : राष्ट्रीय मतदाताओं का एक गहन विश्लेषण . नई दिल्ली: सेज प्रकाशन. आईएसबीएन 81-7036-809-X (भारत एचबी) आईएसबीएन 0-7619-9344-4 (यू.एस.एचबी).\nसुब्रत के. मित्र, माइक एन्स्कट, क्लेमेंस स्पिएस (आदि). 2004. दक्षिण एशिया में राजनीतिक दल . ग्रीनवुड: प्रेजेर.\nसुब्रत के.मित्र/माइक एन्स्कट/वी.बी.सिंह. 2001. भारत में: नोह्लेन, डीटर (एड.). एशिया और प्रशांत क्षेत्र में चुनाव\nबाहरी कड़ियाँ\nभारत में लोकसभा चुनाव का इतिहास (वेबदुनिया)\nलोकसभा चुनावों का इतिहास Archived 2014-05-25 at the Wayback Machine (अजमेरनामा)\nइलेक्शन इन इंडिया इतिहास और सूचना\nइलेक्शन कमिशन ऑफ इंडिया\nबीबीसी फ़ीचर: इंडियन इलेक्शन्स 1999\nएडम कार्रस इलेक्शन आर्काइव\nइंडिया इलेक्शंस 2009 स्पेशल कवरेज\nन्यूज़ रिलेटेड टू 2009 इलेक्शंस इन इंडिया\nसोशल मिडिया कन्वर्सेशन्स ऑफ इंडियन इलेक्शंस 2009\nइन्फोर्मेशन अबाउट इलेक्शंस इन इंडिया Archived 2019-01-13 at the Wayback Machine\nइंडिया इलेक्शंस\nदेवासं भारत के विषयमूल विषय · विषयों की वर्णक्रमवार सूचीइतिहाससमीक्षा\n समयरेखा ·  अर्थ-व्यवस्था ·  भाषा-विज्ञान ·  समुद्री ·  सैन्य ·  विज्ञान एवं प्रौद्योगिकी ·  गणित ·  खगोलशास्त्र ·  धातुकर्म ·  डाक पूर्व औपनिवेशिक\n पाषाण युग ·  भीमबेटका · सिंधु घाटी सभ्यता ·  आर्य विस्थापन ·  वैदिक काल ·  महाजनपद ·  मगध ·  मध्य रजवाड़े ·  होयसाल ·  चोल ·  काकातीय ·  इस्लामी सल्तनतें · विजयनगर ·  मुगल ·  मराठा ·  यूरोपियाई व्यापार औपनिवेशिक \n ईस्ट इंडिया कंपनी ·  पलासी ·  १८५७ स्वतंत्रता संग्राम · ब्रिटिश राज ·  रेलवे ·  अर्थ-व्यवस्था ·  सेना · ज़मीनदारी  ·  सामाजिक बदलाव ·  राजनीतिक सधार ·  भारतीय रजवाड़े ·  बंगाल का विभाजन ·  स्वतंत्रता संग्राम ·  १९४३ दुर्भिक्ष ·  द्वितीय विश्व युद्ध  ·  विभाजन गणतंत्र\n एकीकरण ·  गुट निरपेक्ष आंदोलन ·  पंच-वर्षीय योजनाएं ·  भारत-चीन युद्ध ·  भारत-पाकिस्तान युद्ध ·  हरित क्रांति ·  श्वेत क्रांति ·  नक्सलवादी ·  अंतरिक्ष कार्यक्रम ·  आपातकाल ·  खालिस्तान आंदोलन ·  भारतीय शांति सेना ·  आर्थिक सुधार ·  पोखरण-द्वितीय सरकार   \nविधायिकालोक सभाराज्य सभा\n कार्यपालक राष्ट्रपति उपराष्ट्रपति प्रधानमंत्री उप-प्रधानमंत्री मंत्रिमंडल सरकारी संस्थाएं\n\nन्यायपलिकासर्वोच्च न्यायालयमुख्य न्यायाधीश उच्च न्यायालय जिला न्यायालयनीतिविदेश नीतिऊर्जा नीति\n\nकानूनसंविधान कानून प्रवर्तन:संघीयराष्ट्रीय जाँच एजेंसीकेन्द्रीय अनुसंधान ब्यूरो सी.आई.डीसी.आई.एस.एफ़ आई.टी.बी.पीसी.आर.पी.एफ़सीमा सुरक्षा बल (बीएसएफ)पुलिस अनुसंधान एवं विकास ब्यूरो प्रशासनिक विभाग\n\nसेनाभारतीय थल सेनाभारतीय नौसेनाभारतीय वायु सेनाभारतीय तटरक्षक  सीमा सुरक्षा बल  भारत तिब्बत सीमा पुलिस  \nविधि प्रवर्तन:गुप्तचर विभाग रिसर्च एंड एनालिसिस विंग (रॉ)इंटेलिजेंस ब्यूरो (आई.बी)  संयुक्त इंटेलिजेंस समिति (जे.आई.सी) \n\nराजनीति\n चुनाव ·  मानवाधिकार ·  राष्ट्रवाद ·  राजनीतिक पार्टियां (कांग्रेस ·  भाजपा ·  बसपा ·  सीपीआई ·  सीपीआईएम ·  एनसीपी) ·  आरक्षण ·  घोटाले ·  अनुसूचित समूह ·  धर्म-निरपेक्षवाद भूगोलभूमिरूप\nपर्वत ·  हिमनद ·  ज्वालामुखी ·  घाटियां ·  नदियां ·  झीलें · मरुस्थल ·  द्वीप · जलप्रपात · सागरतटमैदान(गांगेय मैदान · पूर्वी तटीय · पश्चिमी तटीय)\n\n क्षेत्र\n पूर्वी भारत ·  पश्चिमी भारत ·  उत्तरी भारत · दक्षिण भारत ·  पूर्वोत्तर भारत उपखंड\nराज्य एवं संघ शासित प्रदेश · शहर ·  जिले · स्वायत्त क्षेत्र · नगरपालिकाएं  ·   पारंपरिकउपखंडपर्यावरण\n जलवायु ·  जलवायु क्षेत्र ·  भूगर्भ ज्ञान ·  इकोक्षेत्र · अभयारण्य · राष्ट्रीय उद्यान · संरक्षित क्षेत्र · वन्य जीवन ·  Fauna ·  Flora अर्थ व्यवस्था\n कृषि ·  संचार ·  कंपनियां ·  शिक्षा ·  एक्स्चेंज (बी.एस.ई ·  एन.एस.ई) ·  स्वास्थ्य ·  आय ·  गरीबी ·  जीवन स्तर ·  रिज़र्व बैंक ·  रुपया ·  पर्यटन ·  श्रमिक ·  वानिकी ·  मत्स्य पालन ·  परिवहन ·  ऊर्जा (सौर ऊर्जा ·  पवन ·  नाभिकीय) ·  जल संस्कृति\n कलाएं ·  स्थापत्यकला ·  जाति ·  चलचित्र ·  खानपान ·  नृत्य ·  जनसांख्यिकी ·  वेशभूषा ·  लोककथाएं ·  अवकाश ·  भाषाएं ·  साहित्य ·  मास मीडिया ·  मार्शल आर्ट्स ·  संगीत ·  धर्म ·  क्रीड़ा ·  शिक्षा\n साक्षरता ·  केन्द्रीय माध्यमिक शिक्षा बोर्ड ·  काउंसिल ऑफ इंडियन स्कूल सर्टिफिकेट एग्ज़ामिनेशंस ·  राष्ट्रीय मुक्त विद्यालयी शिक्षा संस्थान ·  सर्व शिक्षा अभियान ·  विश्वविद्यालय अनुदान आयोग ·  अखिल भारतीय तकनीकी शिक्षा परिषद ·  भारतीय प्रौद्योगिकी संस्थान. भारतीय प्रबंधन संस्थान. भारतीय विज्ञान संस्थान ·  प्रवेशद्वार\nदेवासंElections in एशियास्वतंत्रदेश\n\n\nअफ़गानिस्तान · \nआर्मेनिया · \nअज़रबैजान · \nबहरीन · \nबांग्लादेश · \nभूटान · \nब्रुनेई · \nकंबोडिया · \nचीन · \nसाइप्रस · \nपूर्वी तिमोर · \nमिस्र · \nजॉर्जिया · \nभारत · \nइंडोनेशिया · \nईरान · \nइराक · \nइजराइल · \nजापान · \nजॉर्डन · \nकजाखिस्तान · \nउत्तर कोरिया · \nदक्षिण कोरिया · \nकुवैत · \nकिर्गिस्तान · \nलाओस · \nलेबनान · \nमालदीव · \nमलेशिया · \nम्यांमार · \nमंगोलिया · \nनेपाल · \nओमान · \nपाकिस्तान · \nफ़िलीपीन्स · \nक़तर · \nरूस · \nसऊदी अरब · \nसिंगापुर · \nश्रीलंका · \nसीरिया · \nताजिकिस्तान · \nथाईलैंड · \nतुर्की · \nतुर्कमेनिस्तान · \nसंयुक्त अरब अमीरात · \nउज़्बेकिस्तान · \nवियतनाम · \nयमन\n\n\nसीमित मान्यता वालेदेश\n\n\nअबख़ाज़िया · \nनागोर्नो-काराबाख़ · \nउत्तरी साइप्रस · \nफ़िलिस्तीनी राज्यक्षेत्र · \nताइवान · \nदक्षिण ओसेतिया\n\nअधीनस्त औरअन्य क्षेत्र\n\n\nChristmas Island · \nCocos (Keeling) Islands · \nहाँग काँग · \nमकाउ · \nतिब्बत\n\n\n\nदेवासं भारतीय चुनावआम चुनाव\n 1951 ·  1957 ·  1962 ·  1967 ·  1971 ·  1977 ·  1980 ·  1984 · 1985 ·  1989 ·  1991 ·  1992 ·  1996 ·  1998 ·  1999 ·  2004 ·  2009 ·  2014राज्य चुनाव\n 1952 ·  1998 ·  2003 ·  2004 ·  2005 ·  2006 ·  2007 ·  2008  ·  2009  ·  2010 ·  2011 ·  2012 ·  2013  ·  2014 ·  2015 ·  2016 ·  2017\n\n\n\n\n\"https://hi.wikipedia.org/w/index.php?title=भारतीय_चुनाव&oldid=5296621\" से लिया गया"}