{"link": "https://navbharattimes.indiatimes.com/world/science-news/american-and-russian-astronauts-reached-the-international-space-station/articleshow/81991490.cms", "text": "मास्को, नौ अप्रैल (एपी) रूस और अमेरिका के तीन अंतरिक्ष यात्री सफल प्रक्षेपण के बाद शुक्रवार को कुशलतापूर्वक अंतरराष्ट्रीय अंतरिक्ष स्टेशन (आईएसएस) पहुंच गए। अमेरिकी अंतरिक्ष एजेंसी नासा के अंतरिक्षयात्री मार्क वैंडी हेई और रूसी अंतरिक्ष यात्री ओलेग नोवित्सकी व प्योत्र दुबरोव कजाखस्तान में रूस द्वारा पट्टे पर लिये गए बाइकोनुर प्रक्षेपण केंद्र से सोयुज एमएस-18 अंतरिक्ष यान से दोपहर बाद 12 बजकर 42 मिनट पर रवाना हुए थे। तीनों अंतरिक्षयात्रियों दो कक्षीय (ऑर्बिट) यात्रा के बाद लगभग तीन घंटे में आईएसएस पहुंचे।  यह वैंडी हेई का दूसरा व नोवित्सकी का तीसरा अंतरिक्ष मिशन था जबकि दुबरोव की यह पहली अंतरिक्ष यात्रा है। यह प्रक्षेपण सोवियत संघ के अंतरिक्ष यात्री यूरी गागरिन की पहली अंतरिक्ष यात्रा के 60 साल पूरा होने से तीन दिन पहले और नासा द्वारा पहले अंतरिक्ष यान के प्रक्षेपण की 40वीं वर्षगांठ पर हुआ है। एपी प्रशांत माधवमाधव "}