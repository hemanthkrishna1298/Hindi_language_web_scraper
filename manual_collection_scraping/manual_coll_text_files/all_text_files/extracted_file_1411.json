{"link": "https://www.bhaskar.com/RAJ-OTH-MAT-latest-rmandi-news-061504-998239-NOR.html/", "text": "Hindi NewsNationalखेत में पानी भरने से फसल खराब होती थी, धान लगाया अब लहलहा रही मेहनतखेत में पानी भरने से फसल खराब होती थी, धान लगाया अब लहलहा रही मेहनत5 वर्ष पहलेकॉपी लिंकक्षेत्रमें एक किसान ने परिस्थितियों को चुनौती देते हुए धान की खेती की है। बोने के करीब ढाई महीने बाद उसकी फसल लहलहा रही है।उपखंड क्षेत्र में आमतौर पर इस सीजन में मक्का, उड़द, सोयाबीन आदि फसलों की बुवाई की जाती है। हाड़ौती में चावल की खेती मुख्य रूप से बूंदी बारां के कुछ क्षेत्र में होती है। इसके विपरीत शहर से सटे अमरपुरा गांव निवासी ब्रजमोहन धाकड़ ने गांव में पहली बार इस साल धान की बुवाई की है। ऐसे में गांव के लोगों में भी उत्सुकता है कि यहां पर चावल की खेती कैसे होती है। ब्रजमोहन ने बताया कि उनका खेत गांव के खाळ के किनारे हैं। ऐसे में बारिश में ज्यादातर समय खाळ में उफान आने से खेत में पानी भरा रहता है। इससे जो भी फसल बोई जाती है, वह खराब हो जाती है। इससे नुकसान भी उठाना पड़ता है। ऐसे में इस बार खाळ के पास के खेत में चार बीघा में चावल की बुवाई करने की योजना बनाई। कई लोगों ने यहां पानी की कमी को देखते हुए इससे इनकार भी किया, लेकिन ब्रजमोहन ने हार नहीं मानी। चावल की खेती के बारे में जानकारी जुटाई। चावल की बुवाई दो तरह से होती है। एक तो पहले बीज से पौधे तैयार कर खेत में लगाए जाते हैं। दूसरे सीधे खेत में बीज की बुवाई की जाती है।40बोरी पैदावार की उम्मीदऐसेमें ब्रजमोहन ने रावतभाटा से चावल के बीज लाकर यहां पर ट्रैक्टर की मदद से बुवाई की। इसके बाद खरपतवार नाशक की जरूरत हुई तो यहां पर चावल की खेती नहीं होने से उसकी खरपतवार नाशक भी नहीं मिली। इस पर कोटा जाकर खरपतवार नाशक लाया गया। अब फसल लहलहाने लगी है। ब्रजमोहन ने बताया कि फसल में अब दाने बनने लगे हैं। इससे अच्छी फसल होने की उम्मीद है। एक बीघा में करीब दस बोरी धान निकलता है। ऐसे में 40 बोरी धान का उत्पादन होने की उम्मीद है। उन्होंने बताया कि पहली बार यहां पर धान की बुवाई की है। यह प्रयोग सफल रहने पर और किसानों को भी धान की बुवाई के लिए जागरूक करेंगे।रामगंजमंडी। अमरपुरा गांव में बोई गई धान की फसल।खबरें और भी हैं...ऐप खोलें"}