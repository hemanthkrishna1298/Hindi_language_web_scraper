{"link": "https://www.bhaskar.com/RAJ-AJM-OMC-MAT-latest-ajmer-news-031514-2772342-NOR.html/", "text": "Hindi NewsLocalRajasthanAjmerरियायती दर पर ऋण के लिए आवेदन आमंत्रितरियायती दर पर ऋण के लिए आवेदन आमंत्रित4 वर्ष पहलेकॉपी लिंकअजमेर| राजस्थानअनुसूचित जाति, जनजाति वित्त एवं विकास सहकार निगम के द्वारा रियायती दर पर ऋण प्रदान करने के लिए आवेदन आमंत्रित किए गए हैं।राजस्थान अनुसूचित जाति जनजाति वित्त निगम के परियोजना प्रबंधक मोहन लाल चंडालिया ने बताया कि अनुसूचित जाति, जनजाति, सफाई कर्मचारी एवं विकलांग वर्ग के युवक युवतियां निगम की विभिन्न ऋण योजनाओं के अंतर्गत स्व रोजगार के लिए ऋण प्राप्त कर सकते हैं।प्रार्थी की अधिकतम आयु 60 वर्ष रखी गई है। शहरी क्षेत्र के लिए 60 हजार 120 रुपए एवं ग्रामीण क्षेत्र के लिए 54 हजार 300 रुपए तक की अधिकतम आय वाले परिवारों के युवा आवेदन कर सकते हैं। आवेदन पत्र निगम के कलेक्ट्रेट स्थित कार्यालय से 10 रुपए में प्राप्त कर पूर्ण रूप से भरकर आवश्यक दस्तावेजों के साथ 11 जुलाई तक जमा कराना होगा। आशार्थियों को ऋण के ब्याज पर रियायत दी जाएगी। उन्होंने बताया कि निगम की महिला समृद्धि, महिला अधिकारिता, लघु साख वित्त, लघु व्यवसाय ग्रामीण एवं शहरी योजना, जीप, टेक्सी, ट्रैक्टर, ट्रॉली, शिक्षा ऋण, महिला किसान योजना, शिल्प समृद्धि योजना, लघु व्यवसाय, डेयरी योजना, ई-रिक्शा आदि महिला सशक्तिकरण योजना, आदिवासी शिक्षा ऋण योजना ऑटो रिक्शा योजना के लिए आवेदन आमंत्रित किए गए हैं।खबरें और भी हैं...ऐप खोलें"}