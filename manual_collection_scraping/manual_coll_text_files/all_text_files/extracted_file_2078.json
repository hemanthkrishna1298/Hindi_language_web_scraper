{"link": "https://www.policyholder.gov.in/Hindi/Why_Buy_Travel_Insurance.aspx", "text": "\n\n\n\n\n\n\nयात्रा बीमा, आपको यात्रा करते समय बीमा सुरक्षा प्रदान करता है। यात्रा बीमा, बीमा कंपनियों द्वारा विभिन्न नामों से संबोधित किया जा सकता है। आपके लिए यह जाँच करना और समझ लेना महत्त्वपूर्ण है कि पॉलिसी में देश के अंदर यात्रा या विदेशी यात्राएँ या दोनों को कवर किया गया है। यात्रा बीमा आपको तथा/या आपके परिवार को यात्रा संबंधी दुर्घटनाओं, यात्रा के समय अनपेक्षित चिकित्सा व्ययों, सामान खोने, पासपोर्ट गुम होने आदि तथा उड़ानों में व्यवधान या विलम्ब, या सामान का विलम्ब से पहुंचने आदि के कारण होने वाली हानियों से सुरक्षा प्रदान करता है।\r\n \nआपके लिए यह पढ़ना एवं समझना अत्यन्त आवश्यक है कि जिस पॉलिसी पर आप विचार कर रहे हैं उसमें वास्तव में क्या-क्या कवर किया गया है। अपने बीमाकर्ता तथा/या एजेंट या ब्रोकर से प्रश्न पूछते हुए अपने सभी संदेह दूर करें तथा कवर के नियमों एवं शर्तों का पूरी तरह अध्ययन कर लें। यात्रा बीमा सामान्यतः यात्रा की एक विशेष अवधि तक के लिए ही कवर प्रदान करता है। हालांकि कुछ बीमा कंपनियाँ, ग्राहकों की विशिष्ट आवश्यकताएँ पूरी करने के लिए सुरक्षा के विविध संयोजन प्रस्तावित कर सकती हैं; उदाहरण के लिए, अक्सर यात्राएँ करने वाले उच्चाधिकारियों  के लिए कोई विशेष पॉलिसी हो सकती है।\n\n\n"}