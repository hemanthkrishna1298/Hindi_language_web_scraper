{"link": "https://navbharattimes.indiatimes.com/lifestyle/health/why-should-you-eat-grapes-in-summer-know-top-5-benefits-of-grapes-in-hindi/articleshow/76085327.cms", "text": "अंगूर एक ऐसा फल है जो आपको सभी मौसम में बड़ी आसानी से मिल जाता है। विशेष तौर पर देखा जाए तो यह गर्मियों में आपको हर फ्रूट मार्केट में बहुत ही सस्ते दाम में मिल जाएगा। इसका सेवन करने वाले लोगों की संख्या बहुत ज्यादा है लेकिन आज हम आपको गर्मियों में अंगूर खाने से होने वाले कुछ ऐसे फायदे के बारे में बताएंगे जो आपको सेहतमंद बनाए रखने के लिए बहुत मददगार साबित होंगे। आप चाहें तो अंगूर को खाने की बजाय इसका जूस बनाकर भी पी सकते हैं। आइए इसके बारे में विस्तार पूर्वक जानते हैं। विटामिन-सी की मिलेगी भरपूर मात्राविटामिन-सी एक ऐसा पोषक तत्व होता है जिसकी नियमित रूप से हमारे शरीर को जरूरत पड़ती है। एंटीऑक्सीडेंट के रूप में यह हमारी त्वचा को निखारने और स्किन टाइटनिंग में भी बेहतरीन असर दिखाता है। इसलिए अंगूर का नियमित रूप से सेवन आपके शरीर को पर्याप्त मात्रा में विटामिन-सी की पूर्ति कर सकता है। ​एंटी कैंसर गुणकैंसर जैसी गंभीर बीमारी की चपेट में आने से हर कोई बचे रहना चाहता है। इसलिए खान-पान पर विशेष ध्यान देना बहुत जरूरी है। गर्मियों में अंगूर का सेवन कैंसर की चपेट में आने से आपको बचाए रख सकता है। इसमें कई प्रकार के ऐसे कंपाउंड पाए जाते हैं जो एंटी कैंसर गुण रखते हैं। इस कारण अंगूर का सेवन करने से हमारे शरीर को कई प्रकार के कैंसर से बचे रहने में मदद मिल सकती है। ब्लड प्रेशर को करता है कमहाइपरटेंशन के कारण पूरी दुनिया में हर साल लाखों लोगों की जान जाती है। हाइपरटेंशन के कारण लोगों को हृदय से जुड़ी कई प्रकार की बीमारियां हो जाती हैं। इन सब की समस्या से बचे रहने के लिए अंगूर बेहतरीन भूमिका निभा सकता है। इसमें पोटेशियम की मात्रा पाई जाती है जो ब्लड प्रेशर को कम करने का दूर रखता है।डायबिटीज से बचाए रखेडायबिटीज से बचे रहने में भी अंगूर का सेवन करना काफी फायदेमंद साबित होगा। अंगूर खाने से शरीर में ब्लड शुगर लेवल का स्तर काफी कम होता है। इसके साथ ही साथ यह फल शरीर में ब्लड शुगर लेवल को मेंटेन करता है, जिसके कारण आप डायबिटीज की चपेट में आने से बचे रह सकते हैं। वैज्ञानिक अध्ययन में भी इस बात की पुष्टि हो चुकी है कि अंगूर डायबिटीज के खतरे को कई गुना तक कम कर सकता है। ​​आंखों की रोशनी बढ़ाएआंखों की देखने की क्षमता अगर मेंटेन बनी रहेगी तो लंबे समय तक चश्मा नहीं लगेगा। इसके लिए सबसे जरूरी है कि आप अपने खान-पान पर विशेष ध्यान दें और विटामिन-ए युक्त खाद्य पदार्थों को अपने खाने में अवश्य शामिल करें। अंगूर में एक विशेष प्रकार का केमिकल पाया जाता है जो आंखों के स्वास्थ्य के लिए और देखने की क्षमता को मजबूत बनाए रखने के लिए प्रभावी रूप से कार्य कर सकता है। इसलिए अंगूर का सेवन आपके आंखों के लिए भी फायदेमंद रहेगा।"}