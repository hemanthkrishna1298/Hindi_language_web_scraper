{"link": "https://www.sarita.in/farm-n-food/kapaas-ki-chunai-hui-asan", "text": "\n\n\n\n\nभारत में कपास की खेती का रकबा बढ़ रहा है. कपास खिलने के बाद एकसाथ चुनाई होती है. उस समय मजदूरों की कमी हो जाती है और किसानों को तकलीफ का सामना करना पड़ता है. इसलिए साईमा काटन डेवलपमेंट कोयंबटूर ने कपास चुनने का यंत्र बनाया है, जिस का प्रदर्शन हाल ही में 2000 किसानों के सामने सीटी सिड्रा किसान मेले में किया गया.\nमशीन की खासीयतें\n* सस्ती कीमत.\n* कटाई में 70 फीसदी तक कम लागत.\n* कम कूड़ाकरकट\n* कपास की सभी तरह की कटाई के लिए फायदेमंद.\n* बहुत कम रखरखाव खर्च.\n* कम से कम शारीरिक तनाव.\nइस मशीन को 8 घंटे चार्ज करने पर 8 घंटे तक चलाया जा सकता है. इस मशीन के 8 घंटे इस्तेमाल से 150 किलोग्राम कपास चुनी जा सकती है. इस मशीन को बनाने वाली कंपनी का कहना?है कि इस की कीमत सिर्फ 7000 रुपए सभी कर सहित रखी गई है और किसानों के लिए सब्सिडी की बात भी चल रही है. यदि ऐसा हो जाता है तो यह किसानों को 4000 रुपए में मिल जाएगी. भारतीय वस्त्र उद्योग संगठन द्वारा 4 मशीनें प्रदर्शन के लिए अजमेर, पाली, जोधपुर और नागौर में दी गई हैं. राजस्थान के जोधपुर जिले के भोपालगढ़ क्षेत्र के रामकिशोर ने इस मशीन का कामयाब तरीके से इस्तेमाल किया. रामकिशोर ने इस को किसानों के लिए एक अच्छी मशीन बताया?है. यदि बैटरी का वजन थोड़ा कम कर दिया जाए, तो इस की कूवत और बढ़ सकती?है. रामकिशोर ने अपने खेत की कपास की इसी मशीन से चुनाई की है.\nमशीन कहां मिलेगी, उस की कीमत और यह कैसे काम करती है के बारे में जानने के लिए मशीन बनाने वाली कंपनी के मोबाइल नंबर 09845833965 पर या किसान रामकिशोर के मोबाइल नंबर 09649473007 और लेखक के मोबाइल नंबर 09414921262 पर संपर्क कर सकते हैं.दिलचस्प कहानियों और देश-समाज से जुड़ी हर नई खबर के लिए सब्सक्राइब करिए‘सरिता डिजिटल’साथ ही मिलेगी ये खास सौगात \n5000 से ज्यादा फैमिली और रोमांस की कहानियां\n2000 से ज्यादा क्राइम स्टोरीज\n300 से ज्यादा ऑडियो स्टोरीज\n50 से ज्यादा नई कहानियां हर महीने\nएक्सेस ऑफ ई-मैगजीन\nहेल्थ और ब्यूटी से जुड़ी सभी लेटेस्ट अपडेट \n\nसमाज और राजनीति से जुड़ी समसामयिक खबरें\n\n"}