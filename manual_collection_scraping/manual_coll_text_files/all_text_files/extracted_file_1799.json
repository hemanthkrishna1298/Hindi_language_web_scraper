{"link": "https://www.jagran.com/bihar/samastipur-12874798.html", "text": "समस्तीपुर। घोंघा एवं सितुआ बरसात के समय निचली एवं जल जमाव वाले खेतों के आस-पास काफी सक्रिय हो जाते हैं। यह रात्री में पौधों के नवजात भाग को काटकर नुकसान पहुंचाते हैं। इसके रोकथाम के लिए पौधों की जड़ों के चारों तरफ राख फैला दें, खेत की साफ-सफाई रखें। घोघा एवं सितुआ को इकट्ठा कर 10 प्रतिशत नमक के घोल में एक घंटा डूबोकर जमीन में गाड़ दें। अधिक नुकसान होने पर कार्बोफ्युरॉन दानेदार दवा का 25 किलोग्राम प्रति हेक्टेयर या मेटल्डीहाइड 2.5 पैलेट 20-25 किलोग्राम प्रति हेक्टेयर की दर से खेत में बिखेर दें।\n कुछ कीटों की रोकथाम प्रकाश प्रपंच के द्वारा कर सकते है। इसके लिए एक बड़ा व‌र्त्तन में पानी तथा थोड़ा किरासन वाईल (मिट्टी का तेल) या डाईमेथोएट दवा की थोडी मात्रा मिलाकर खेत के बीच में रखते है और ब‌र्त्तन के पास रात में एक बल्ब जला देते है। प्रकाश से कीट आर्कषित होकर व‌र्त्तन में गिरकर मर जाते है। \n उरद और मूंग की फसल में पीला मोजैक वायरस से ग्रस्त पौधों को उखार कर नष्ट कर दें। यह रोग सफेद मक्खी द्वारा फैलता है। इस रोग का प्रकोप दिखाई देने पर इमिडाक्लोरोप्रिड/0.3 मीली प्रति लीटर पानी की दर से अथवा ट्रायजोफॉस 40 ईसी/1 मीली प्रति लीटर पानी की दर से घोल कर आसमान साफ रहने पर छिड़काव करें। बैगन की फसल को तना एवं फल छेदक कीट से बचाव हेतु ग्रसित तना एवं फलो को इकठा कर नष्ट कर दें, यदि कीट की संख्या अधिक हो तो स्पिनोसेड 48 इसी/1 मिली प्रति 4 लीटर पानी की दर से छिड़काव करें\n"}