{"link": "https://www.amarujala.com/delhi/summer-season-temperature-crosses-40-degree-celsius-in-many-areas-of-delhi-weather-will-take-a-turn-from-saturday", "text": "\n{\"_id\":\"60bf938e8ebc3ee4a355b4a5\",\"slug\":\"summer-season-temperature-crosses-40-degree-celsius-in-many-areas-of-delhi-weather-will-take-a-turn-from-saturday\",\"type\":\"story\",\"status\":\"publish\",\"title_hn\":\"\\u0917\\u0930\\u094d\\u092e\\u0940 \\u0915\\u093e \\u0938\\u093f\\u0924\\u092e: \\u0926\\u093f\\u0932\\u094d\\u0932\\u0940 \\u0915\\u0947 \\u0915\\u0908 \\u0907\\u0932\\u093e\\u0915\\u094b\\u0902 \\u092e\\u0947\\u0902 \\u0924\\u093e\\u092a\\u092e\\u093e\\u0928 40 \\u0915\\u0947 \\u092a\\u093e\\u0930, 12 \\u091c\\u0942\\u0928 \\u0938\\u0947 \\u0915\\u0930\\u0935\\u091f \\u0932\\u0947\\u0917\\u093e \\u092e\\u094c\\u0938\\u092e, \\u092c\\u093e\\u0930\\u093f\\u0936 \\u0915\\u0940 \\u0938\\u0902\\u092d\\u093e\\u0935\\u0928\\u093e\",\"category\":{\"title\":\"City & states\",\"title_hn\":\"\\u0936\\u0939\\u0930 \\u0914\\u0930 \\u0930\\u093e\\u091c\\u094d\\u092f\",\"slug\":\"city-and-states\"}}\nगर्मी का सितम: दिल्ली के कई इलाकों में तापमान 40 के पार, 12 जून से करवट लेगा मौसम, बारिश की संभावना\n\n\n\nअमर उजाला ब्यूरो, नई दिल्ली \nPublished by: सुशील कुमार कुमार\nUpdated Wed, 09 Jun 2021 12:26 AM IST\n\n\n\n\nसार \nप्रादेशिक मौसम विभाग के मुताबिक, मंगलवार को राजधानी का अधिकतम तापमान सामान्य से एक अधिक  41.7 व न्यूनतम तापमान भी सामान्य से एक अधिक 28.6 डिग्री सेल्सियस दर्ज किया गया।\n\n\n\nविज्ञापन\n\n\n\n\n\n\n\n\nबारिश, फाइल फोटो\n- फोटो : अमर उजाला \n\n\n\n\n\nख़बर सुनें \n\n\n\n\n\nख़बर सुनें \n\n\n\n\nराजधानी में इन दिनों सूरज जमकर गर्मी बरसा रहा है। यही वजह है कि आए दिन तापमान 40 के आंकड़े को पार कर रहा है। तेज गर्मी से लोगों को सप्ताह के अंत तक राहत मिलने की उम्मीद नहीं है। सूरज के कड़े तेवर और गर्म हवाओं का दौर जारी रहने का अनुमान है। आगामी शनिवार से मौसम करवट ले सकता है और तीन दिनों तक बारिश की संभावना है। इससे पहले मौसम साफ रहने के साथ दिन और रात दोनों ही गर्म रहेंगे।\n\nप्रादेशिक मौसम विभाग के मुताबिक, मंगलवार को राजधानी का अधिकतम तापमान सामान्य से एक अधिक  41.7 व न्यूनतम तापमान भी सामान्य से एक अधिक 28.6 डिग्री सेल्सियस दर्ज किया गया। सूरज की तेज तपिश के कारण दिल्ली के विभिन्न मानक केंद्रों पर अधिकतम तापमान 40 के पार दर्ज किया गया। इस कड़ी में पालम में अधिकतम तापमान 41 डिग्री सेल्सियस, लोदी रोड में 41.8, आया नगर में 41.5, गुरुग्राम में 41.2, मुंगेशपुर में 42, नोएडा में 40.4 और पीतमपुरा में सबसे अधिक 42.4 डिग्री सेल्सियस अधिकतम तापमान दर्ज किया गया।  \n\nस्काईमेट वेदर के उपाध्यक्ष महेश पलावत के अनुसार, इस सप्ताह के अंत तक बारिश की संभावना नहीं है। हवाओं की दिशा उत्तर-पश्चिम की ओर बनी हुई है। गर्म हवाओं के कारण इस समय स्थिति लू वाली बनी हुई है, लेकिन इसे लू नहीं कहा जा सकता है। क्योंकि, लू की घोषणा तब की जाती है जब गर्मियों में अधिकतम तापमान सामान्य से साढ़े चार डिग्री सेल्सियस अधिक दर्ज किया जाता है। पलावत के मुताबिक, शनिवार से दिल्ली-एनसीआर का मौसम करवट ले सकता है और तीन दिनों तक बारिश के कारण लोगों को गर्मी से राहत मिल सकती है।\n\nमौसम विभाग के मुताबिक, अगले 24 घंटों में अधिकतम तापमान 42 व न्यूनतम तापमान 30 डिग्री सेल्सियस तक दर्ज किया जा सकता है। मौसम साफ रहने के साथ हवाएं चल सकती हैं जिनकी गति 20 से 25 किमी प्रतिघंटा रहेगी। \n\nदूसरी ओर, दिल्ली-एनसीआर की हवा मंगलवार को खराब श्रेणी में दर्ज की गई। दिल्ली का औसत वायु गुणवत्ता सूचकांक 205 रहा। इसके अलावा ग्रेटर नोएडा की हवा 245 के साथ सबसे खराब दर्ज की गई।  गुरुग्राम की हवा 155 के साथ औसत श्रेणी में रही।\n\n\n\nविस्तार \nराजधानी में इन दिनों सूरज जमकर गर्मी बरसा रहा है। यही वजह है कि आए दिन तापमान 40 के आंकड़े को पार कर रहा है। तेज गर्मी से लोगों को सप्ताह के अंत तक राहत मिलने की उम्मीद नहीं है। सूरज के कड़े तेवर और गर्म हवाओं का दौर जारी रहने का अनुमान है। आगामी शनिवार से मौसम करवट ले सकता है और तीन दिनों तक बारिश की संभावना है। इससे पहले मौसम साफ रहने के साथ दिन और रात दोनों ही गर्म रहेंगे।\n\n\nविज्ञापन\n\n\n\n\n\n\nप्रादेशिक मौसम विभाग के मुताबिक, मंगलवार को राजधानी का अधिकतम तापमान सामान्य से एक अधिक  41.7 व न्यूनतम तापमान भी सामान्य से एक अधिक 28.6 डिग्री सेल्सियस दर्ज किया गया। सूरज की तेज तपिश के कारण दिल्ली के विभिन्न मानक केंद्रों पर अधिकतम तापमान 40 के पार दर्ज किया गया। इस कड़ी में पालम में अधिकतम तापमान 41 डिग्री सेल्सियस, लोदी रोड में 41.8, आया नगर में 41.5, गुरुग्राम में 41.2, मुंगेशपुर में 42, नोएडा में 40.4 और पीतमपुरा में सबसे अधिक 42.4 डिग्री सेल्सियस अधिकतम तापमान दर्ज किया गया।  \n\n\n\n\nस्काईमेट वेदर के उपाध्यक्ष महेश पलावत के अनुसार, इस सप्ताह के अंत तक बारिश की संभावना नहीं है। हवाओं की दिशा उत्तर-पश्चिम की ओर बनी हुई है। गर्म हवाओं के कारण इस समय स्थिति लू वाली बनी हुई है, लेकिन इसे लू नहीं कहा जा सकता है। क्योंकि, लू की घोषणा तब की जाती है जब गर्मियों में अधिकतम तापमान सामान्य से साढ़े चार डिग्री सेल्सियस अधिक दर्ज किया जाता है। पलावत के मुताबिक, शनिवार से दिल्ली-एनसीआर का मौसम करवट ले सकता है और तीन दिनों तक बारिश के कारण लोगों को गर्मी से राहत मिल सकती है।\n\n\nमौसम विभाग के मुताबिक, अगले 24 घंटों में अधिकतम तापमान 42 व न्यूनतम तापमान 30 डिग्री सेल्सियस तक दर्ज किया जा सकता है। मौसम साफ रहने के साथ हवाएं चल सकती हैं जिनकी गति 20 से 25 किमी प्रतिघंटा रहेगी। \n\n\nदूसरी ओर, दिल्ली-एनसीआर की हवा मंगलवार को खराब श्रेणी में दर्ज की गई। दिल्ली का औसत वायु गुणवत्ता सूचकांक 205 रहा। इसके अलावा ग्रेटर नोएडा की हवा 245 के साथ सबसे खराब दर्ज की गई।  गुरुग्राम की हवा 155 के साथ औसत श्रेणी में रही।\n\n\n\n\n"}