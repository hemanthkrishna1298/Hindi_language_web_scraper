{"link": "https://navbharattimes.indiatimes.com/india/urge-the-british-government-to-implement-policies-to-deal-with-climate-change/articleshow/83809863.cms", "text": "लंदन, 24 जून (एपी) ब्रिटिश सरकार से उसके अपने जलवायु सलाहकारों ने आग्रह किया है कि जलवायु परिवर्तन के दुष्प्रभावों से मुकाबला करने के लिए, किए गए वादों को पूरा किया जाए। जलवायु परिवर्तन संबंधी सलाहकार समिति ने कहा कि ऐसी नीतियों की तत्काल जरूरत है जिससे घरों को अधिक ऊर्जा दक्ष बनाया जा सके, इलेक्ट्रिक कारों को अपनाने में तेजी आए और लोगों को मांस का सेवन कम करने के लिए प्रोत्साहित किया जाए। बृहस्पतिवार को प्रकाशित एक रिपोर्ट में समिति ने करीब 200 सिफारिशें की हैं। समिति ने सरकार से यह भी अनुरोध किया कि वह जलवायु संबंधी संकट पर आम लोगों के साथ संवाद करे, लोगों को जानकारी मुहैया कराए और लक्ष्यों को पूरा करने के लिए आवश्यक बदलावों में उन्हें शामिल करे। समिति ने कहा कि सभी नीतियों को इस प्रकार तय किया जाना चाहिए कि यह सुनिश्चित हो सके कि वे जलवायु लक्ष्यों के अनुरूप हैं। समिति ने यह भी कहा कि योजना कानून में बदलाव को संशोधित किया जाना चाहिए ताकि नए विकास से उत्सर्जन में कटौती हो और वह बढ़ते तापमान के लिहाज से तैयार हो। सरकार ने 1990 के स्तर की तुलना में 2030 तक उत्सर्जन में कम से कम 68 प्रतिशत कटौती करने का संकल्प लिया है। उसने उम्मीद जतायी है कि अन्य देश भी उत्सर्जन में कटौती के लिए अपनी महत्वाकांक्षी योजनाएं तैयार करेंगे।समिति के मुख्य कार्यकारी क्रिस स्टार्क ने कहा, ‘‘एक साल बीत गया है... लेकिन उन्होंने जो लक्ष्य निर्धारित किए हैं, वे जादू से नहीं हासिल होने वाले हैं, उन्हें पूरा करने के लिए आश्चर्यजनक रूप से अब तक बहुत कम काम किया गया है।\"एपी अविनाश मनीषामनीषा "}