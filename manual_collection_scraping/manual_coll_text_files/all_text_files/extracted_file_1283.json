{"link": "https://www.amarujala.com/business/corporate/government-will-make-diplomatic-intervention-for-import-of-phosphate-potass-fertilizer-at-a-reasonable-price", "text": "\n{\"_id\":\"6077a1b38ebc3e8d2f36c028\",\"slug\":\"government-will-make-diplomatic-intervention-for-import-of-phosphate-potass-fertilizer-at-a-reasonable-price\",\"type\":\"story\",\"status\":\"publish\",\"title_hn\":\"\\u0938\\u0930\\u0915\\u093e\\u0930 \\u0928\\u0947 \\u0915\\u0939\\u093e- \\u092b\\u093e\\u0938\\u094d\\u092b\\u0947\\u091f, \\u092a\\u094b\\u091f\\u093e\\u0938 \\u0909\\u0930\\u094d\\u0935\\u0930\\u0915 \\u0909\\u091a\\u093f\\u0924 \\u092e\\u0942\\u0932\\u094d\\u092f \\u092a\\u0930 \\u0906\\u092f\\u093e\\u0924 \\u0915\\u0947 \\u0932\\u093f\\u090f \\u0915\\u0942\\u091f\\u0928\\u0940\\u0924\\u093f\\u0915 \\u0939\\u0938\\u094d\\u0924\\u0915\\u094d\\u0937\\u0947\\u092a \\u0915\\u0930\\u0947\\u0917\\u0940\",\"category\":{\"title\":\"Corporate\",\"title_hn\":\"\\u0915\\u0949\\u0930\\u092a\\u094b\\u0930\\u0947\\u091f\",\"slug\":\"corporate\"}}\nसरकार ने कहा- फास्फेट, पोटास उर्वरक उचित मूल्य पर आयात के लिए कूटनीतिक हस्तक्षेप करेगी\n\n\n\nपीटीआई, दिल्ली \nPublished by: Jeet Kumar\nUpdated Thu, 15 Apr 2021 07:45 AM IST\n\n\n\n\nसार \n\nकंपनियों ने कहा कि आने वाले दिनों में किसानों को समय पर, पर्याप्त रूप से और सस्ती कीमतों पर उर्वरक उपलब्ध कराए जाएंगे।\n\n\n\n\nविज्ञापन\n\n\n\n\n\n\n\n\nसांकेतिक तस्वीर....\n- फोटो : पीटीआई \n\n\n\n\n\nख़बर सुनें \n\n\n\n\n\nख़बर सुनें \n\n\n\n\nकेंद्र सरकार ने बुधवार को कहा कि अंतरराष्ट्रीय बाजार से उचित मूल्य पर फास्फेट (पी) और पोटास (के) उर्वरकों की समय पर आपूर्ति सुनिश्चित करने के लिए कूटनीतिक माध्यमों के जरिए जरूरी हस्तक्षेप किया जाएगा।\n\nआधिकारिक बयान के अनुसार वर्ष 2021 के जून से शुरू खरीफ मौसम के दौरान उर्वरकों की उपलब्धता की समीक्षा के लिए 12 अप्रैल को बुलाई गई बैठक में उर्वरक उद्योग को यह आश्वासन दिया गया।\n\nबैठक में कंपनियों से कहा गया कि डाई अमोनियम फॉस्फेट (डीएपी) जैसे पी और के उर्वरकों के खुदरा मूल्य में वृद्धि नहीं की जाए और उन्हें मूल्य में बदलाव से पहले, उर्वरक विभाग से परामर्श करने का निर्देश दिया गया। देश में यूरिया के बाद सबसे ज्यादा उपयोग डीएपी का ही होता है।\n\nउर्वरक मंत्री डी वी सदानंद गौड़ा की अध्यक्षता में हुई बैठक में पी एंड के उर्वरकों की कीमतों में वृद्धि के मुद्दे पर विस्तार से चर्चा हुई। बैठक में वैश्विक स्तर पर कच्चे माल की कीमतों में वृद्धि से जुड़ी कंपनियों की चिंताओं को समझा गया।\n\nकंपनियों ने कहा कि आने वाले दिनों में किसानों को समय पर, पर्याप्त रूप से और सस्ती कीमतों पर उर्वरक उपलब्ध कराए जाएंगे। सभी प्रमुख कंपनियों ने साफ किया कि खुदरा केंद्रों, थोक केंद्रों, भंडार केंद्रों,गोदाम आदि स्तरों पर उपलब्ध मौजूदा भंडार पुरानी दरों पर उपलब्ध कराए जाएंगे।\n\nहालांकि उन्होंने सरकार से आपूर्ति के संदर्भ में चीजों को सुचारू और कीमतों को उचित स्तर पर रखने के लिए हस्तक्षेप का आग्रह किया।\n\nइस पर गौड़ा और रसायन एवं उर्वरक राज्य मंत्री मनसुख एल मंडाविया ने कहा कि वर्तमान परिदृश्य में उनके प्रयासों में मदद करने के लिए सरकार सभी जरूरी कदम उठाएगी। अंतर्राष्ट्रीय स्रोतों से कच्चे माल, तैयार उर्वरक की समय पर आपूर्ति सुनिश्चित करने के लिए कूटनीतिक माध्यमों के जरिए जरूरी हस्तक्षेप किया जाएगा।\n\n\n\nविस्तार \nकेंद्र सरकार ने बुधवार को कहा कि अंतरराष्ट्रीय बाजार से उचित मूल्य पर फास्फेट (पी) और पोटास (के) उर्वरकों की समय पर आपूर्ति सुनिश्चित करने के लिए कूटनीतिक माध्यमों के जरिए जरूरी हस्तक्षेप किया जाएगा।\n\n\nविज्ञापन\n\n\n\n\n\n\nआधिकारिक बयान के अनुसार वर्ष 2021 के जून से शुरू खरीफ मौसम के दौरान उर्वरकों की उपलब्धता की समीक्षा के लिए 12 अप्रैल को बुलाई गई बैठक में उर्वरक उद्योग को यह आश्वासन दिया गया।\n\n\n\n\nबैठक में कंपनियों से कहा गया कि डाई अमोनियम फॉस्फेट (डीएपी) जैसे पी और के उर्वरकों के खुदरा मूल्य में वृद्धि नहीं की जाए और उन्हें मूल्य में बदलाव से पहले, उर्वरक विभाग से परामर्श करने का निर्देश दिया गया। देश में यूरिया के बाद सबसे ज्यादा उपयोग डीएपी का ही होता है।\n \n\nउर्वरक मंत्री डी वी सदानंद गौड़ा की अध्यक्षता में हुई बैठक में पी एंड के उर्वरकों की कीमतों में वृद्धि के मुद्दे पर विस्तार से चर्चा हुई। बैठक में वैश्विक स्तर पर कच्चे माल की कीमतों में वृद्धि से जुड़ी कंपनियों की चिंताओं को समझा गया।\n\n\nकंपनियों ने कहा कि आने वाले दिनों में किसानों को समय पर, पर्याप्त रूप से और सस्ती कीमतों पर उर्वरक उपलब्ध कराए जाएंगे। सभी प्रमुख कंपनियों ने साफ किया कि खुदरा केंद्रों, थोक केंद्रों, भंडार केंद्रों,गोदाम आदि स्तरों पर उपलब्ध मौजूदा भंडार पुरानी दरों पर उपलब्ध कराए जाएंगे।\n\n\n\nहालांकि उन्होंने सरकार से आपूर्ति के संदर्भ में चीजों को सुचारू और कीमतों को उचित स्तर पर रखने के लिए हस्तक्षेप का आग्रह किया।\n\n\n\nइस पर गौड़ा और रसायन एवं उर्वरक राज्य मंत्री मनसुख एल मंडाविया ने कहा कि वर्तमान परिदृश्य में उनके प्रयासों में मदद करने के लिए सरकार सभी जरूरी कदम उठाएगी। अंतर्राष्ट्रीय स्रोतों से कच्चे माल, तैयार उर्वरक की समय पर आपूर्ति सुनिश्चित करने के लिए कूटनीतिक माध्यमों के जरिए जरूरी हस्तक्षेप किया जाएगा।\n\n\n\n\n"}