{"link": "https://www.aajtak.in/education/story/geography-general-knowledge-facts-about-earth-and-its-orbit-213900-2014-07-03", "text": "Feedbackपृथ्वी सौरमंडल का एक ग्रह है. पृथ्वी और उसकी गतियों के बारें में कुछ महत्वपूर्ण तथ्य:(1) पृथ्वी की दो गतियां हैं: घूर्णन और परिक्रमण(2) घूर्णन (Rotation) को दैनिक गति भी कहते हैं जबकि परिक्रमण (Revolution) को वार्षिक गति कहते हैं.(3) पृथ्वी अपने अक्ष पर पश्चिम से पूरब की ओर घूमती रहती है जिसे पृथ्वी की दैनिक गति कहते हैं.(4) एक घूर्णन पूरा करने में पृथ्वी 23 घंटे, 56 मिनट और 4.09 सेकेंड का समय लेती है.(5) पृथ्वी की दैनिक गति की वजह से ही दिन और रात होते हैं.(6) पृथ्वी अपने अक्ष पर घूमने के साथ-साथ सूर्य के चारों ओर परिक्रमा करती है जिसे वार्षिक गति कहते हैं.(7) पृथ्वी सूर्य की एक परिक्रमा 365 दिन 6 घंटे 48 मिनट और 45.51 सेकेंड में पूरा करती है.(8) पृथ्वी की वार्षिक गति की वजह से मौसम बदलते हैं.(9) पृथ्वी की धुरी उसकी कक्षा से 66 .5 डिग्री तक झुकी होती है.(10) पृथ्वी की झुकी हुई धुरी और परिक्रमा की गति की वजह से बसंत, गर्मी, ठंड और बरसात की ऋतुएं आती हैं.(11) जब पृथ्वी सूर्य के बिल्कुल पास होती है तो उसे उपसौर (Perihelion) कहते हैं.(12) उपसौर की स्थिति 3 जनवरी को होती है. इस दिन पृथ्वी और सूर्य के बीच की दूरी 14.70 करोड़ किमीटर होती है.(13) जब पृथ्वी सूर्य से अधिकतम दूरी पर होती है तो यह अपसौर (Aphelion) कहलाता है. (14) अपसौर की स्थिति 4 जुलाई को होती है. ऐसी स्थिति में पृथ्वी और सूर्य के बीच की दूरी 15.21 करोड़ किमीटर होती है.(15) उपसौर और अपसौर को मिलाने वाली रेखा सूर्य के केंद्र से गुजरती है. इसे एपसाइड रेखा कहते हैं."}