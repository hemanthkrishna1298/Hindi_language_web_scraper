{"link": "https://www.bhaskar.com/news/MP-OTH-MAT-latest-shivpuri-news-034030-2229901-NOR.html", "text": "Hindi NewsNationalकृषकों को दी सिंगल सुपर फास्फेट का उपयोग करने की सलाहकृषकों को दी सिंगल सुपर फास्फेट का उपयोग करने की सलाह6 वर्ष पहलेकॉपी लिंकशिवपुरी | कृषि विभाग के अधिकारियों का कहना है कि कृषकों द्वारा फसलों में महंगे उर्वरकों का उपयोग किया जाता है। इसकी तुलना में सिंगल सुपर फास्फेट सस्ता उर्वरक है। इसमें सल्फर (गंधक) की मात्रा अतिरिक्त रहती है। सिंगल सुपर फास्फेट का उपयोग करने से पौधों की वृद्धि अच्छी होती है। साथ ही जड़ों का विकास होता है। फसल गुणवत्ता एवं उपज में भी वृद्धि होती है। इसके अलावा इसमें उपस्थित सल्फर की मात्रा भी पाई जाती है जो कि फसलों में क्लोरोफ्लि का निर्माण कर पौधों को प्रोटीन प्रदान करता है। किसान कल्याण तथा कृषि विकास के उपसंचालक ने कृषकों को बताया कि सिंगल सुपर फास्फेट के उपयोग से इन पौधों में एंजाइम एवं विटामिन का निर्माण होता है तथा दलहनी फसलों की जड़ों में ग्रंथियों का निर्माण कर वातावरणीय नाइट्रोजन पौधों को प्राप्त करने में सहायक है एवं फसल की उपज में 15-25 प्रतिशत की वृद्धि होती है तथा सिंगल सुपर फास्फेट में केल्शियम की मात्रा भी पाई जाती है। किसान भाई सिंगल सुपर फास्फेट का उपयोग कर फसल उत्पादन बढ़ाएं एवं भरपूर उपज प्राप्त करें।खबरें और भी हैं...ऐप खोलें"}