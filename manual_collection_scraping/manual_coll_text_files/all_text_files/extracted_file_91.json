{"link": "https://economictimes.indiatimes.com/hindi/markets/commodities/news/natural-rubber-production-rises-8-imports-jump-63/articleshow/66827914.cms", "text": "नई दिल्ली. देश में प्राकृतिक रबड़ का उत्पादन बढ़ा है. रबड़ बोर्ड के अस्थायी आंकड़ों के मुताबिक, पिछले महीने प्राकृतिक रबड़ उत्पादन 8 फीसदी बढ़कर 67 हजार टन हो गया, जबकि आयात 63 फीसदी बढ़कर 62,000 टन रहा. अक्टूबर 2017 में रबड़ उत्पादन 62 हजार टन था.\n\nइसे भी पढ़ें:\nदो लाख किसानों को मिलेगी डेयरी की ट्रेनिंग, बढ़ेगी कमाई\n\nपिछले साल अक्टूबर में प्राकृतिक रबड़ की खपत 89 हजार टन थी. इस बार यह बढ़कर 1.02 लाख टन हो गई. इस दौरान आयात 38,048 टन से बढ़कर 62,047 टन हो गया, जबकि निर्यात 479 टन से घटकर शून्य पर आ गया.\n\nवित्त वर्ष 2018-19 की अप्रैल-अक्टूबर अवधि के दौरान, प्राकृतिक रबड़ उत्पादन 3.82 लाख टन रहा. पिछले साल की समान अवधि में यह 3.44 लाख टन था. हालांकि, खपत 6,17,960 टन से बढ़कर 7,16,040 टन हो गई.\n\nअप्रैल-अक्टूबर 2018 के दौरान आयात 3,56,255 टन हो गया. पिछले साल की समान अवधि में यह 2,63,221 टन था. इस दौरान निर्यात 4,687 टन से घटकर 433 टन पर आ गया. \n\nक्या आपका खुद का कारोबार है? ईटी पर अपना बिजनेस निःशुल्क लिस्ट कराएं. ज्यादा लोगों तक पहुंचें. फ्री लिस्टिंग के लिए यहां \nक्लिक करें\n\n\n"}