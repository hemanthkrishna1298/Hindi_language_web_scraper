{"link": "https://economictimes.indiatimes.com/hindi/markets/share-bazaar/sebi-changes-demat-and-trading-account-opening-rules-these-will-be-come-into-force-from-this-date/articleshow/84710329.cms", "text": "नई दिल्ली\nबाजार नियामक सेबी (Sebi) ने डीमैट (Demat) और ट्रेडिंग अकाउंट (Trading Account) खोलने के नियमों में बदलाव किया है। उसने शुक्रवार को इस बारे में बताया। डीमैट और ट्रेडिंग अकाउंट खोलने के लिए निवेशक को नॉमिनेशन (Nomination) की जानकारी देनी होगी। ये नियम 1 अक्टूबर से लागू होंगे। आइए नए नियमों के बारे में जानते हैं।\n\nअगर कोई निवेशक डीमैट और ट्रेडिंग अकाउंट खोलते वक्त नॉमिनेशन नहीं करना चाहता है तो उसे इसके बारे में बताना होगा। बाजार नियामक ने नॉमिनेशन फॉर्म का फॉरमैट (Format) जारी कर दिया है। अगर आप नॉमिनेशन नहीं करना चाहते हैं तो आपको एक 'डेक्लेरेशन फॉर्म' (declaration Form) भरना होगा। \n\n\nशेयर एक्सपर्ट नित्या बालासुब्रमण्यन के ये तीन शेयर आपको कर सकते हैं मालामाल\n\nसेबी ने सभी मौजूदा डीमैट और ट्रेडिंग अकाउंट रखने वालों के लिए भी नॉमिनेशन की सुविधा दी है। उन्हें अगले साल 22 मार्च तक इस बारे में बताना होगा। इस तारीख तक वे नॉमिनेशन फॉर्म भरकर नॉमनी की जानकारी दे सकते हैं। अगर वे नॉमिनेशन नहीं करना चाहते हैं तो उन्हें डेक्लेरेशन फॉर्म (declaration form) भरना होगा। ऐसा नहीं करने पर ट्रेडिंग और डीमैट अकाउंट को फ्रिज कर दिया जाएगा। \n\n\nशेयर न्यूज\nराकेश झुनझुनवाला ने जोमैटो के शेयरों को खरीदने से किया इनकार, बताई यह वजह\n\nसेबी के नए नियम के तहत सभी ट्रेडिंग मेंबर्स (trading members) और डिपॉजिटरी पार्टिसिपेंट्स (depository participants) को इस साल 1 अक्टूबर से नए ट्रेडिंग और डीमैट अकाउंट एक्टिवेट करने होंगे। वे नॉमिनेशन का फॉर्म मिल जाने पर ऐसा करेंगे। नॉमिनेशन और डेक्लेरेशन फॉर्म पर अकाउंटहोल्डर्स को वेट सिग्नेचर करने होंगे। इसके लिए गवाह की जरूरत नहीं होगी। अगर अकाउंटहोल्डर्स अंगूठे का निशान लगाता है तो फिर गवाह का हस्ताक्षर जरूरी होगा।\n\n\nवारेन बफे के हिसाब से stock market क्यों है खतरनाक स्तर पर?वारेन बफेट इंडिकेटर के हिसाब से अगर मार्केट कैप टू जीडीपी रेश्यो 100 के लेवल के ऊपर चला जाता है तो शेयरों को महंगा माना जाने लगता है।\n\n\n"}