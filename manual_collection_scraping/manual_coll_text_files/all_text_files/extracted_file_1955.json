{"link": "https://www.livehindustan.com/news/fifa/entertainmentnews/article1-story-286-28-270351.html", "text": " पूरब और पश्चिम के मेल वाले परिधानों को डिजायन कर अपनी पहचान बनाने वाली फैशन डिजायनर मालिनी रमानी का मानना कोई भी फैशन पुराना नहीं होता और हर चलन दुबारा वापस आता है।  ‘विल्स लाइफस्टाइल इंडिया फैशन वीक’ (डब्ल्यूआईएफडब्ल्यू) के अवसर पर मंगलवार को मालिनी ने कहा कि  मैं यह सलाह दूंगी कि कभी भी किसी भी तरह के फैशन को न नहीं कहें। मेरा मानना है कि हर चलन वापस लौट कर आता है।उन्होंने कहा कि इसलिए बस इसका आनंद लें और इस बात को याद रखें कि अपने किसी भी प्रिंट, बेल बॉटम और अन्य चीजों को न फेकें। आने वाले समय में यह फिर से फैशन में शामिल हो जाएंगे।‘डब्ल्यूआईएफडब्ल्यू’ के चौथे दिन प्रदर्शित की गई मालिनी की सीरीज ‘वॉरियर्स ऑफ द रेनबो’ में उन्होंने भविष्य की शैली को प्रस्तुत करने के ख्याल से विश्वभर की शिल्पकला, डिजायन और रंगों के मिश्रण का इस्तेमाल किया है।"}